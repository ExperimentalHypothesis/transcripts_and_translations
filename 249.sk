Veľkonočná pudža: Musíte rásť vertikálneEastbourne (Anglicko)

“Musíte rásť vertikálne” Veľkonočná pudža, Eastbourne, Anglicko, 22. apríl 1990

Dnes sme tu, aby sme si uctili vzkriesenie Krista. A tiež, aby sme mu poďakovali za to, že nám dáva ideálny život svätca, ktorý musí pracovať pre dobro celého sveta.

Hovoríme o Kristovi, spievame o Šrí Ganéšovi, hovoríme, že v neho veríme, hlavne sahadža jogíni cítia, že je ich najstarším bratom a ohromnú pokoru nachádzam medzi západnými sahadža jogínmi, hlavne ku Kristovi. Možno preto, že sa narodili v kresťanskom náboženstve alebo možno preto, že zistili, že život Krista je veľmi výnimočný. Ale pre Sahadža jogu a pre vás sahadža jogínov On musí byť oveľa viac.

Mnohí veria vo veľa božstiev. Napríklad, niektorí veria v Šrí Krišnu, niektorí v Šrí Rámu, niektorí v Budhu, niektorí v Mahaviru a niektorí v Krista. Po celom svete veria v nejakú vyššiu bytosť. Ale táto viera je na začiatku bez spojenia a stáva sa istým klamom, kedy veria, že Kristus im patrí, Ráma im patrí alebo im patrí Šrí Krišna. Myslia si, že sú vlastníkmi všetkých týchto božstiev, pretože sú im zaviazané, lebo v nich veria. A s týmto prišla väčšina vierovyznaní.

A aj keď v Krista horlivo veria, všetky tieto viery zlyhali. Lebo keď verili v Krista, verili v to, že cez Krista môžu dostať preplatené svoje šeky. Bolo to ako banka. Modlíte sa k Bohu: “Nech som v poriadku.” Dobre. Potom: “Nech je moja matka v poriadku, môj otec, moja sestra nech sú v poriadku.” “Daj mi toľkoto peňazí! Daj mi bohatstvo!” Alebo zdravie, čokoľvek. Myslia si, že kvôli tomu, že veríme v Krista, je nám zaviazaný, že za to musí platiť a musí sa o nás starať a že my sme praví vlastníci jeho požehnaní.

Potom robia kostoly, chrámy, mešity, kluby veriac v to, že: “Teraz patríme Kristovi!” Všetky tieto skupiny sú zvláštne vyvolené! Alebo: “Patríme Rámovi, alebo Krišnovi, alebo niekomu takému.” A nech “patria” komukoľvek, ten, ktorému patria, nevie o nich nič! Kristus povedal: “Budete ma volať Kristus, Kristus, ale ja vás nebudem poznať!” Toto je veľké varovanie pre tých, ktorí hovoria: “Veríme v Krista.”

Takže ak v niekoho veríte bez spojenia, tak to nemá význam. Je to ako nejaká vymyslená, romantická predstava, že ten, v ktorého veríte, má s vami zvláštny vzťah. Takže takéto uistenie, že: “Verím v niečo,” alebo domnievanie sa, že: “Verím v niečo a pretože v niečo verím, tak mám plné právo dostať všetky požehnania, o ktoré žiadam,” to všetko je výmysel, čo ste si museli po Sahadža joge uvedomiť.

Ale ak sa stanete sahadža jogínom, potom získate spojenie so všetkými a s Kristom. Ale toto spojenie je subtílnym spôsobom opäť rovnaké. Napríklad, opäť sa snažíme žiadať, že toto by sa malo stať, tamto by sa malo stať. “Moja Agnya je poškodená. Matka, prosím, vyčisti ju!” alebo “Bolí ma hlava, prosím, daj ma do poriadku!”

Pretože veríte v Sahadža jogu, očakávate, že Sahadža joga je vám zaviazaná: “Pozri, teraz vo mňa veria, je to pre mňa veľký záväzok!” “Takže Sahadža joga musí pre mňa niečo urobiť!” To, čo vy urobíte pre Sahadža jogu, nie je dôležité. Len preto, že veríte v Sahadža jogu, pretože Sahadža joga vám dala Realizáciu, tak je Sahadža joga veľmi zaviazaná a mala by sa o vás starať. “Som sahadža jogín, prečo by som mal trpieť? Som v Sahadža joge, prečo by nemala byť moja matka v poriadku?” “Som v Sahadža joge ...” Akoby nejaká organizácia, ktorej ste zaplatili peniaze alebo niečo a predpokladáte, že získate všetky odmeny.

Ale teraz sa pozrime, aký by mal byť náš rozumný postoj po Sahadža joge? Prvé je: “Teraz som sahadža jogín a teraz som spojený s Kristom. Takže čo je mojou zodpovednosťou?” Kristus sa cítil zodpovedný za celý svet! V Devi Puránach je opísaný ako podpora celého vesmíru.

Hneď ako ste spojení s Kristom, musí sa zmeniť celý postoj.

Takže byť spojený s Kristom znamená, aké kvality Krista ste do seba nasali? To je to najmenej. Čo ste získali z jeho života? Je to tak, že liečil ľudí, dobre, takže by ste sa mali vyliečiť? Dával ľuďom zrak, takže by sa vám mal vrátiť zrak?

Šrí Matadži: Nevadí vám, ak to dáte preč? (vonné tyčinky)

Alebo je to tak, že Jeho život, ktorý ste zakotvili, by mal z vás tiež urobiť niečo, o čo by bolo možné zakotviť, niečo, čo by sa dalo rešpektovať, čo by sa dalo nazývať ako odraz Kristovho života?

Pozrime sa na Jeho život, aký život viedol. Čítali sme Bibliu, myslím, že ju nosíme všade a dokonca som videla Bibliu v hoteli, akoby to bola súčasť vybavenia, mali Bibliu ako mydlo! Samozrejme som ju čítala, neviem, koľkí z vás ju čítali.

Ale potom sa to nestane, povedzme to, že ste sahadža jogín, ak ste cez spojenie s ním neprijali žiadne z jeho kvalít. Napríklad toto je pripojené k zdroju, takže cez to spojenie získavate elektrinu. Tento prístroj nedáva elektrinu zdroju, ale prijíma. Takže vy musíte od neho niečo prijať a to, čo musíte prijať, sú kvality, ktoré mal. Mohli by ste povedať: “Matka, ale On bol božský, bol synom Boha.” Ale bol tiež synom svojej Matky a vy ste tiež synmi vašej Matky.

Takže s priemernosťou v našom charaktere nemôžeme povedať, že sme spojení s Kristom, lebo žiadna energia Krista do nás neprúdi. Ak bude energia Krista cez vás prúdiť, tak ju prejavíte. Ako včera, ten pán, čo hral a myslím, že cez neho začala prúdiť sila Saraswati a ako nádherne hral! Nemohol ovládať svoje prsty. Povedal: “Všetko sa to deje tu, neviem ako!”

Ak sa pozriete na celý jeho život, bol človekom, ktorý sa stále staral o dobro sveta. Ako jasne hovoril ku kňazom a povedal im: “Vy my nerozumiete, lebo ste slepí.” Povedal im, že pozná svojho Otca a jeho Otec pozná jeho: “Ale vy ma nepoznáte a nepoznáte ani môjho Otca.” Tak otvorene, bez hanby rozprával. Nebál sa, že pôjde do väzenia. Nebál sa, že ak povie také veci, tak ego druhých bude napadnuté, lebo nebol domýšľavý. Nerobil nič, čo nebolo pravdivé. Hovoril pravdu a pravda má tú schopnosť vyjadriť sa cez jeho osobnosť.

Ale my si skutočne veríme? Skutočne veríme, že sme sahadža jogíni, že môžeme hovoriť k ľuďom, ako k nim mohol hovoriť Kristus?

Ako veľmi mladý dvanásťročný mohol ísť a hovoriť ku kňazom. Aká odvaha! On to nepotreboval. Mohol sa skutočne oženiť, ako to robia sahadža jogíni a pekne sa usadiť so svojou ženou a deťmi. Lebo sa zdá, že pre sahadža jogínov je hlavná starosť manželstvo a ich deti! On sa nikdy neoženil. Bol taký vzácny, že nechcel strácať svoj čas s takýmito vecami. A zomrel tak mladý, vedel, že musí zomrieť.

Vidíte, že jeho život nebol život bežného svetského človeka, nebol svetský, nebol obyčajný. A keď hovoril s tou istotou, s takým poznaním pravdy, že mu ľudia verili, museli mu veriť. Nemohli si pomôcť. Aj vy máte túto silu a môžete robiť to isté. Ale tak, ako on používal svoju silu, prečo to nemôžeme urobiť aj my? Lebo v tom nie sme silní. Naša pozornosť je na niečom inom, čo je dosť ľahkomyselné, čo je zbytočné.

Dobre, sme sahadža jogíni, tak na čo myslíme? Prvá vec, na ktorú budeme myslieť: “Dnes je pudža, čo by som si obliekol?” Potom: “Ešte nemám vyžehlené šaty,” alebo “moje sárí nie je v poriadku. Musí to sedieť a ako sa oblečiem.” Všetky tieto ľahkovážne veci prichádzajú do nášho mozgu ako prvé. Alebo ráno, keď vstanete v ašramoch alebo kdekoľvek, na čo myslíte? Ak by to bol Kristus, povedal by: “Stále ešte spím? Musím meditovať! Musím byť zajedno s Božským!” Nepovedal by: “Nie, nie, Božské sa postará, to je v poriadku. Božské bude za mňa meditovať!” “Nakoniec, nech medituje Paramačajtanja. Prečo by sme mali my meditovať? My všetci sme sahadža jogíni.” “Všetko je sahadž, tak nech Božské za nás medituje!” “My nemôžeme ráno vstať. Je to ťažké. Nemôžeme, viete jednoducho nemôžeme.” Ale potom nemôžeš byť sahadža jogín! Predpokladá sa, že ste spojení so všetkými božstvami, nielen s Kristom. A zatiaľ nedokážete ani vstať z postele na meditáciu. Zatiaľ čo všetky božstvá sú už hore, čakajú na vás kedy vstanete, to je všetko. A nerozumejú, čo sa stalo týmto sahadža jogínom. “Ako môžu byť tak nízki? Matka im nakoniec dala Realizáciu, myslela si, že sú niečo veľké. Ako mohli dostať Realizáciu? Sú takí obyčajní, takí svetskí, takí zbytoční!”

Božstvá sa začínajú čudovať: “Prečo im Matka dala Realizáciu?” Lebo človek, ktorý sa nedokáže tešiť zo svojej meditácie, nemôže byť sahadža jogínom. To je prvý znak sahadža jogína, že sa teší na čas, kedy môže meditovať. To je čas, kedy ste skutočne spojení s Božským a najviac sa tešíte. Vždy keď mám možnosť, tak vstúpim do meditácie. Je pre mňa zložité ju opustiť! Myslím, že dnes sa mi to stalo. Najskôr som si myslela, že sa musím namáhať kvôli tejto pudži. Budem to musieť vypracovať. Neviem, ako sa dostanem z toho meditačného stavu.

Ale bolo prekvapivé, že tak veľa ľudí tak meditovalo. Zvlášť Indovia mi to povedali. Je to veľmi prekvapujúce, že sa zdá, akoby meditovali a zrazu vstanú: “Aký koláčik? Aké veci? Čo ste navarili?” to a tamto. Chýba v nich pokoj meditácie a hneď začnú myslieť na jedlo. Ako je to možné? Takto sa nemôžete preberať zo spánku, rovnako sahadža jogín sa takto nemôže dostať zo svojej meditácie. Je to také radostné. Chcete tam byť.

Takže jedným zo znakov, že ešte nie ste blízko Sahadža jogy, je, že sa nemôžete tešiť vašou meditáciou.

Predstavte si, ak sa tešíte televíznou šou alebo niečím podobným, musíte to vidieť, však? Nemôžete povedať: “Dobre, teraz spím a idem sa tešiť televíziou.” Takže musíte byť prebudení, ale toto prebudenie je vo vnútri a tam uvidíte svoje vlastné spojenie.

Je to radosť, ktorú skutočne nemôžem opísať. Je na to len jedno slovo: nirananda, čo znamená len “Nira”, to je “len radosť, absolútna radosť”. A kto by sa chcel vzdať radosti, kvôli čomu? Kvôli koláču alebo kvôli čaju, alebo kvôli niečomu podobnému? Premýšľajte o tom! Tá radosť je taká hlboká, taká intenzívna, taká nádherná. Neviem, čo viac povedať. Neochutnali ste nektár. Inak by ste povedali, že je to akoby vám nektár stekal po jazyku. Taká je chuť radosti.

Zistila som ale, že sme sa nedotkli tej hĺbky, ktorá je v nás. Všetci máte túto hĺbku. Nie je to tak, že by ste ju nemali. Nedala som vám Realizáciu len preto, že ste tam boli, ale preto, že máte v sebe tú hĺbku. Ste zvláštni ľudia s tou hĺbkou. Ale vy ste sa jej nedotkli. To ukazuje, že ste sa jej nedotkli.

Povedzme, je to ako studňa plná vody, ale vy stále visíte niekde nad tým, ešte ste sa nedotkli tej hĺbky. Lebo ak sa raz do toho dostanete, budete úplne zmáčaní a stratíte sa v tom. Ale ak to tak nie je, tak to ukazuje, že stále visíte niekde nad tým a kedykoľvek môžete mať problémy.

Takže sami sa posúďte. Teraz je čas, aby ste sa súdili, či ste v spojení s Kristom. On dosiahol svoje vzkriesenie, ktorým musíme dosiahnuť naše vzkriesenies. Ale čo sme urobili preto, aby sme dosiahli to vzkriesenie, ktoré On dosiahol? Žil intenzívne život plný obety a úplného sústredenia na jeden cieľ: musel dosiahnuť svoje vzkriesenie. Pre neho nebolo nič iné dôležité. Celá pozornosť bola na jednej veci, že: “Musím dosiahnúť vzkriesenie. Musím byť ukrižovaný a musím byť vzkriesený, lebo celý svet musí byť vzkriesený.”

Ale sahadža jogíni, neviem koľkí takto rozmýšľajú, koľkí si myslia, že je potrebná oddanosť. A najlepšie na tom je, že to dáva tak veľa radosti. Každý krok vpred dáva tak veľa radosti. To ponáranie sa do tej studne je tak radosť dávajúce. Nie je to bolestivé, nemusíte sa ukrižovať, nemusíte niesť kríž. On to pre vás urobil. Takže aká je vaša obeta? Je to vaša lenivosť!

Ak sa jedná o uspokojenie ega, ľudia sú nadmerne aktívni. Sú ako vystrelení. A keď ide o uspokojenie ich fyzického pohodlia, tak sa stanú - neviem. Bol jeden rakšasa menom Kumbakarna, ktorý spával šesť mesiacov a šesť mesiacov býval hore. Ale tu vidím ľudí, ktorí spia dvanásť mesiacov, ako by ste ich nazvali?

Potom povedia: “Matka, nemôžeme byť hore!” Prečo? Lebo nemeditujete, nie ste s Kristom za jedno. Potom jeho Agnya, On ju ovláda. S takou Agnyou nemôžete spať. Ak sú tam jeho požehnania, v Agni, tak nemôžete spať. Neuveríte, ale pri najmenšom svetle, najmä umelom svetle, nemôžem spať. Lebo Kristus je stále prebudený, a tak musím byť hore.

Takže si musíte uvedomovať tú skutočnosť, že sme sahadža jogíni. Máme zvláštnu zodpovednosť, pretože máme spojenie s Kristom. Našou hlavnou zodpovednosťou je, stále, intenzívne myslieť: “Čo môžeme urobiť pre zlepšenie ľudí? A čo pre to robíme?”s

Predtým som hovorievala: “Počítajte svoje požehnania,” lebo to bolo najlepšie, aby ste si uvedomili, že v Sahadža joge sú požehnania. Teraz by som povedala: “Počítajte svoje skutky.” Čo ste urobili pre Sahadža jogu? Sahadža joga pre vás urobila tak veľa.

Povedať, že Paramačajtanja sa o vás postará, je úplne absurdné! Ak by mohla Paramačajtanja všetko urobiť, prečo by stvorila ľudí? Jeden Adam a Eva by stačili. Vy to musíte urobiť. Pokiaľ sa nestanete hlbokými, nemôže sa to spustiť, je to zbytočné. Bude to fungovať len cez vás.

Ak nie je nástroj, elektrina nemôže pracovať, všakže? Teraz by ste povedali: “Elektrina samotná musí ísť predo mnou a všetko musí urobiť!” Musíte mať nástroj a vy ste nástrojom a ak to nechcete urobiť, ako to môže urobiť Paramačajtanja? Je to, akoby ste povedali niečo také: “Nech elektrina vykoná prácu, nemáme žiadne nástroje.” Môžem to vypracovať? Môžete to vypracovať?

Takže Paramačajtanja má svoj vlastný štýl. Môže pracovať len vtedy, ak to chcete vy ľudia vypracovať. Je to energia a vy ste nástrojom. Ale nástroj je viac zaneprázdnený prácou, rodinou, rôznymi nezmyslami.

Povedzme, že tento nástroj (mikrofón), ktorý je tu kvôli mojej prednáške zabudne, načo je, a bude sa správať ako naberačka v kuchyni, lebo má rád jedlo, napríklad. Tak potom aký význam má vyrábať taký zbytočný nástroj? Nerobí to, čo by mal robiť. Nevie, na čo bol vytvorený. Nemá vôbec žiaden význam. Je to úplná zbytočnosť.

Takže cítim, že je to istá letargia, istá veľmi subtílna letargia, ktorá to spôsobuje, ako napríklad: “My sme si urobili svoju prácu. Nech to teraz robia mladí!” Vy ste zrelí a zrelí majú robiť prácu. “Urobili sme, čo sme mohli!” Čo ste doteraz urobili?

Stále treba veľa urobiť. A nejako sa musíme dotknúť tej oblasti, kde sú takíto ľudia ako včerajší hudobník. On nerobí prácu Boha. On je umelec a tvrdo pracuje na svojom zdokonalení. Dostal by rovnakú odmenu, či je dokonalý, alebo nie, ale on doma cvičí, počúva, snaží sa zlepšiť. Stále na tom pracuje, aby bola jeho dokonalosť vynikajúca. Takže hľadá dokonalosť.

Priemernosť namá v Sahadža joge miesto. Tešiť sa budete len cez dokonalosť. Jedine cez dokonalosť sa naozaj stanete sahadža jogínmi.

Inak by ma z vás mohla bolieť hlava, mňa a tiež vás. Sahadža jogínov by z vás mohla bolieť hlava. Najzaostalejší, deštrkučný element je človek, ktorý nie je ostražitý, povedala by som. Musíte byť uvedomelí, uvedomovať si svoju zodpovednosť.

Doteraz som vravievala, že stále sa pripravujeme, musia sa napraviť, musia sa vyčistiť, musia ešte vypracovať svoje predsudky, toto ego. Ale teraz už prešlo dvadsať rokov a pozor! Uvedomte si, že dvadsiaty prvý rok bude veľkým skokom. Varujem vás znova a znova a znova a znova. A musíte veľmi tvrdo pracovať, aby ste sa rozvinuli vertikálne, v rovnováhe s vaším horizontálnym rastom.

Moja prednáška nie je pre zábavu či niečo podobné, mala by ísť do vášho srdca, do vášho mozgu, do vašej bytosti, lebo je veľmi dôležitá. A nepremrhajte to. Stále musíte myslieť na to, že ste sahadža jogín a musíte vedieť, čo máte v Sahadža joge robiť a ako to dosiahnuť. Nemali by ste sa uspokojiť, pokiaľ nedosiahnete túto dokonalosť.

To je dnes veľmi dôležitý, zásadný bod. Chcela som vám to povedať, lebo dnes je Veľká noc, ktorá je veľmi zásadným bodom pre rozvoj a rast Ducha, lebo inak nikdy nedosiahneme Sahasráru, ak je Agnya zablokovaná.

Kristus mohol povedať: “Dobre, nech to vypracuje Paramačajtanja! Nech sa Paramačajtanja obesí sama. Prečo by som to mal robiť ja?” Musel to urobiť a On bol nástrojom a urobil to.

Takže Sahadža joga nie je len pre vykorisťovateľov. Ak sa snažíte Sahadža jogu len využívať, budete tiež využívaní. Je len na získavanie radosti. Ale to je možné len vtedy ak rastiete, dotýkate sa svojej hĺbky. Ak nie ste dosť hlbokí, zostanete visieť vo vzduchu, ako som povedala. A to treba vypracovať, treba objaviť: ako najlepšie to môžete urobiť, koľkých ľudí môžete osloviť, koľkým ste dali Realizáciu, koľkým pomôžete v zlepšení ich zdravia, mentálneho stavu a koľko rozprávate o Sahadža joge.

Takže toto vypracuje to, čo nazývam kolektívny vzostup ľudí.

Nech vám Boh žehná!

Byť v spojení s Kristom znamená tešiť sa z meditácie.

Dobre. Pudža je ďalšia vec, viem, že vám veľmi pomáha. Povedala by som, že vás riadne posunie, ale vy tam nezostanete. Nezostanete tam. Tak aký to má význam? Takže sa tam musíte tiež udržať, mali by ste mať silu udržania. To je možné len ak ste sa dotkli svojej hĺbky, ktorú máte.

Som taká šťastná, že som sa k vám vrátila. Všetci ste mi veľmi chýbali. Cestujem a tvrdo pracujem. Neviem, či tvrdo pracujem. Nikdy o tom nepremýšľam.

Takže ak raz viete, že toto máte byť, potom nepracujete, samo to pracuje. Potom si nemyslíte, že vy pracujete. Toto je subtílne, tomu musíte porozumieť, že všetko funguje a vy tak pracujete, a tak to funguje, ale vy nepracujete. Ako keď svieti slnko. Ak by ste sa slnka opýtali: “Úbohé slnko, ty musíš tak veľa pracovať!” Povie: “Kedy? Kedy to bolo?” Vy na to: “Ráno musíš vstávať, potom musíš,...” “Nie, nie, nie, nie! Bolo som len sebou, nič viac. Bolo som sebou, tešilo som sa samo sebou. Kedy som pracovalo?”

Keď ste sami sebou, nie je šanca, aby ste sa nudili, nie je šanca, aby ste sa unavili, nič také. Ste so sebou, hotovo!

Ale pokiaľ sa to vo vás nestane, potom tieto problémy prídu, a tak, prosím, prosím znova, povedala by som, vážte si svoju Sebarealizáciu, vážte si svoju Realizáciu, vážte si svoj život.

Vy všetci ste veľmi vzácni ľudia a ste tí, ktorí sú vyvolení. Dúfam, že všetci prídete na Deň Sahasráry po veľmi intenzívnom meditačnom čase. Lebo potom objavím ľudí, ktorí robia Sahasrára pudžu so svojimi poškodenými Sahasrárami.

Nech vám Boh žehná!
