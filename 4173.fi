21 maaliskuun 1997
Birthday Puja
New Delhi (India)

Birthday Puja. Delhi (India), 21 March 1997.

[Hindi to English translation]

Tuo oli tarkoitettu intialaisille, ei teille.

Ja haluan kiittää teitä tästä juhlasta, kaikista näistä kauniista ilmapalloista; mutta kun katsomme näitä ilmapalloja, meidän on myös todettava, että osasta niitä ilma on kadonnut kokonaan. Tämä on myös eräs ongelma, jonka kohtaamme lännessä, koska länsimaisen kulttuurin mukaan ego itsessään on hyvin suuri saavutus. Ja kun alkaa elää egonsa kanssa, tiedän, miltä sellainen ihminen näyttää. Hän näyttää todella tyhmältä kaverilta. Kun hän puhuu, kun hän kertoo itsestään, ei tiedä, mihin katsoa, koska tekee vain mieli nauraa hänen typeryydelleen. Ego on tyhmyyden tulosta. En tiedä, mitä sanoisin, millaisen vertauksen antaisin egolle, koska se on vain paisunut ja saa ihmisen leijumaan ilmassa, ja kun se puhkeaa, putoatte maahan. Mutta ette ole maan päällä niin kuin sahaja-joogien pitäisi olla maanläheisiä, vaan olette täysin lopussa. Ylimielisyyden vuoksi kaikki valuu hukkaan. Ette voi koskaan ymmärtää Sahaja Yogaa, jos teillä on tällainen ego päässänne.

Tiedän ihmisiä, joilla on tällainen ego. He ovat tulleet Sahaja Yogaan ja kuvittelevat silti tietävänsä enemmän kuin kukaan muu. Tunteakseen oma Itsensä on mentävä syvälle, ja päästäkseen syvälle on luovuttava kaikista sellaisista ajatuksista, mitkä saavat teidät leijumaan ilmassa. Kuvitelkaa, että teihin on kiinnitetty iso ilmapallo. Miten pääsette syvälle mereen? Ette pääse. Tuollainen ilma, joka panee teidät leijumaan ilmassa, täydellisessä tyhmyydessä, missäs muualla – englanniksi ei ole muuta sanaa – tyhmyys tarkoittaa kaikkea. Silloin saatatte kuvitella itsestänne kaikenlaista. Voitte kuvitella mitä tahansa, voitte käyttäytyä niin kuin haluatte ja kaikkea sellaista, mutta mitä saavutatte? Ette saavuta sillä mitään.

Mitä tahansa saavutattekin, ihmiset ovat teille kateellisia. He haluavat vahingoittaa teitä. Teillä ei ole ystäviä. Kukaan ei välitä teistä, ja Sahaja Yogassa ihmiset tietävät kenellä on tällainen ongelma. Olen nähnyt ihmisten sanovan, kun he alkavat puhua, Ah! Me tiedämme, me tunnemme hänet. Kerran, kauan kauan sitten, Punessa, Minulle kävi niin, että ihmiset, jotka omistivat 'wadan' [juhlatilan] sanoivat, että täällä ei voi pitää Shri Matajin tilaisuutta, koska hän ei ole brahmaani. Sahaja-joogit sanoivat: "Hyvä on, kerromme sanomalehdessä: Koska Hän ei ole brahmaani, emme saa järjestää tilaisuutta." Niin nämä ihmiset tulivat sitten tilaisuuteeni, ja paikan omistaja istui ylimmällä lehterillä. Hän ei pystynyt edes kävelemään.

Hän kärsi jostain erikoisesta sairaudesta. Niin nämä ihmiset yhtäkkiä alkoivat [täristä]. En tiennyt. He eivät kertoneet Minulle mitään. He eivät kertoneet Minulle, että nämä ihmiset olivat vastustaneet tai jotain. He kaikki alkoivat täristä näin, näin, näin, näin. Ihmettelin, mitä tämä on? Kysyin: "Mikä hätänä?" He sanoivat: "Äiti, lopettakaa! Tiedämme, että olette Shakti, mutta lopettakaa!

Tämä on liikaa, liikaa!" "Mutta mitä te teitte?" He sanoivat: "Emme tehneet mitään. Sanoimme vain, että tämä on brahmaanien paikka ja brahmaanien 'wada', ja tällä alueella asuu enimmäkseen brahmaaneja, joten ajattelimme, että Te ette voi pitää tilaisuuttanne täällä." Kysyin: "Niinkö, siinäkö kaikki?" "Kyllä, kyllä, siinä kaikki." "Mutta näettekö nuo ihmiset tuolla toisella puolella? Hekin tärisevät Teidän voimastanne." Kysyin heiltä: "Keitä te olette? Oletteko tekin brahmaaneja?"

He vastasivat: "Ei, ei. Olemme todistetusti hulluja ihmisiä Thanasta." "Ja miten te olette tänne joutuneet?" He sanoivat: "Eräs hullu oli parantunut Teidän avullanne." "Todellako?" "Meidän ylihoitajamme on täällä. Hän toi meidät tänne. Meidät on todettu hulluiksi. Se on todistettu." Hyvänen aika, nämä ihmiset katsoivat Minua.

Sanoin: "Katsokaa nyt, te päätätte. Te vapisette ja he vapisevat. Voitte valita. Mihin kuulutte?" Ja heistä kaikista tuli sahaja-joogeja. Sen lisäksi tämä lehtereillä istuva herra, sanoin hänelle: "Nouse ylös ja tule tänne alas." Hän tuli, ja siitä päivästä lähtien hän jätti vanhan elämänsä ja on tehnyt paljon työtä Punessa. Tarkoitan sitä, että kuka tahansa, joka puhuu tuolla tavalla, että "Tämä on väärin, Sahaja Yogassa ei pitäisi tapahtua tällaista, meidän ei olisi pitänyt maksaa niin paljon, tai tämä johtaja ei ole hyvä," pitää ottaa pala ohutta paperia kämmenelleen, ja laittaa se valokuvaan päin. Jos pystytte lopettamaan tärinän, olette kunnossa. Voitte kaikki kokeilla tätä.

Kokeilkaa sitten oikealla kädellä. Hyvin käytännöllistä. Jos paperi tärisee, se tarkoittaa, että herra Ego tärisee, ja tiedätte, miten egoa hoidetaan Sahaja Yogassa. Kiitos Muhammed Sahibin, Hän on kertonut meille, miten sitä hoidetaan. [Kengälläkoputus] Nämä kaksi ongelmaa ovat sisällämme. Toinen niistä on ehdollistuminen ja toinen on ego, ja mielemme muodostuu niistä ja olemme näiden kahden alaisuudessa, joita olemme käyttäneet mielen luomiseen. Nyt teidän on oltava varovaisia. Otatte selvää vasemmalla kädellä. Katsotaanpas. Jos vasen käsi tärisee, olette ehdollistuneita.

Jos oikea käsi tärisee, olette egoistisia. Sitten hoidatte sitä. Hoidatte näitä kahta asiaa. Minun edessäni saatte värähtelyjä, koska Minä olen Äitinne. Hyvä on. Mutta se ei tarkoita, että olette kunnossa. Kokeilkaa Minun valokuvallani, se toimii paljon tarkemmin. Tiedätte siis, että Äitinänne Minä leikittelen. En tiedä mitä Minun pitäisi sanoa, mutta ehkä ette tunne niin. Mutta laittakaa valokuvan edessä vasemmalle kämmenelle sanomalehden pala tai pieni paperi tai ohut paperin pala.

Oikealle puolelle toinen paperi. Vuoron perään yrittäkää arvioida itseänne, mikä te olette? Loppujen lopuksi ette ole tulleet Sahaja Yogaan vapauttamaan Minua. Olette tulleet tänne kehittääksenne itseänne, ja siksi teidän on kohdattava itsenne ja nähtävä itse mikä sisällänne on vahvaa, mikä aiheuttaa ongelmia, mikä vetää teitä alaspäin, mikä tappaa teidät. Sahaja Yoga ei ole mitään muuta kuin ilon valtameri. Ajattelin, että poissa ollessani te kaikki nautitte kaikesta, niin te teettekin. Lentokentällä olen huomannut, että olen joskus myöhässä lennon takia noin neljä viisi tuntia, niin kaikki ovat niin raikkaita ja hyväntuulisia aikaisin aamulla. Kysyin: "Mitä on tapahtunut?" "Olemme viettäneet täällä koko yön iloiten, Äiti." Se, mistä siinä nautitte, on kollektiivisuus, 'samuhika'.

Tästä kollektiivisuudesta teidän pitää nauttia niin, että hankkiudutte eroon rakentamistanne järjettömistä rajoista, ja silloin näette ilon. Leijutte ilossa koko ajan. Ihmisillä on tunne, jota teillä ei ehkä ole ollut ennen oivallusta. Oli hämmästyttävää, miten syvällisiä jotkut ihmiset ovat, miten he omaksuivat Sahaja Yogan. Heidän sanotaan olevan suuria miehiä. Heidän sanotaan olevan ihmisiä, joilla on suuret periaatteet, mutta he ovat hyvin kiivasluonteisia, suvaitsemattomia ihmisiä kohtaan, ja he omaksuvat Sahaja Yogan tuosta noin vain, koska heidän sisällään on syvyyttä, niin että kaikki omaksutaan ilman ongelmia. Jokainen voi päästä siihen, mutta on oltava varovainen mielemme kahden pyörän suhteen: toinen on ego, toinen ehdollistuminen. On olemassa kaikenlaisia ehdollistumia, erityisesti Intiassa. Lännessä on kaikenlaisia egoja, erityyppisiä. Olen nähnyt niin monia erilaisia egon tyyppejä ja lajeja, että olin yllättynyt, kun jouduin kohtaamaan ne.

En tiennyt, mitä sanoa. Se on erittäin, erittäin hienojakoinen asia. jonka ihmiset ovat kaivertaneet esiin mielistään. Teidän pitää siis tänään päättää, että olette vielä vain pieniä lapsia, ja kuten pienillä lapsilla, teillä on oltava hyvin puhdas sydän, jotta voitte hyväksyä ja omaksua sen rauhan kauneuden, joka on sisällänne, ja myös puhtauden kauneuden. Ilman puhtautta ette voi nauttia mistään. Vaikka Sahaja Yogassa meillä onkin niin paljon ihmisiä, Minun on sanottava, että näiden muutamien entisaikojen pyhimysten puhtauteen meillä on vielä matkaa. Esimerkiksi eilen laulettiin Alista. Olin hyvin iloinen, koska hän oli inkarnaatio. Hänen puhtaudestaan lauletaan nyt, ei siihen aikaan. Hänet tapettiin silloin, Häntä kidutettiin.

Niin he tekevät aina. Sitten meillä on monia muita. Meillä on täällä Dam Dam Sahib. Katsokaa, miten hienoon paikkaan saimme tulla. Täällä on Nizamuddin Auliya. Pelkästään tässä maassa heitä on niin paljon, että mikään muu maa ei siihen yllä. Esimerkiksi Englannissa on William Blake ja joku siellä täällä. Meillä oli heitä niin paljon. Miksi? Ei siksi, että olimme niin hyviä ihmisiä, vaan siksi, että meitä piti kehittää.

Oli tehtävä asioita. Niinpä heitä syntyi tänne. Vaikka tämä on 'yoga bhoomi' [joogan maa], niin minne tahansa Intiassa meneekin, saa yllättyä, että Haryanassakin asui niin monta suurta pyhimystä. Mutta heitä kaikkia kidutettiin, kiusattiin eikä koskaan ymmärretty. Se oli niin tuskallista ja se sattui, miten typerät, tietämättömät ja sokeat ihmiset piinasivat heitä. Nyt meidän velvollisuutemme sahaja-joogeina on ensinnäkin selvittää, kuka on pyhimys. Jopa sahaja-joogien keskuudessa, kuten hindin kielellä kerroin, on ihmisiä, jotka yrittävät häiritä ja aiheuttaa harmia muille. Jos ette tunnista ja ymmärrä mitä on totuus, mitä on rakkaus, mitä on puhdas myötätunto, silloin ette ole sahaja-joogi. Näkökulma on tavallaan välinpitämätön. Jos katsotte ihmistä välinpitämättömästi, ette näe mitään, se on yksipuolisesta.

Nyt, tässä vaiheessa, kun olen jo näin vanha, Minun on pyydettävä, että käännätte katseenne itseenne päin. Tutkikaa itseänne. Sillä joukossanne on muutamia, jotka yrittävät kääntää huomionne muualle, yrittävät tuoda esiin asioita. On hyvin helppoa sanoa: "Hän on epärehellinen, hän on moraaliton", hyvin helppoa sanoa. Keitä te olette sanomaan? Meidän on nyt ymmärrettävä, että Sahaja Yogaa on vahvistettava synteesin kautta. Me uskomme synteesiin. Mikä tahansa meitä jakava asia, joka tulee mieleenne, pitää vain heittää menemään. Tämä on pyyntö, jonka esitän teille tänä päivänä, että tutkisitte itseänne. Ellette tee itsetutkiskelua, ette voi edes kunnioittaa itseänne.

Ette voi edes rakastaa itseänne. Jos rakastatte itseänne, tutkitte itseänne ja otatte selvää, mikä on vialla. Sanotaan, että pidän tästä sarista, mutta jos löydän tai näen jossain yhdenkin tahran tai jotain, Minä puhdistan sen. En ole ylpeä siitä, en pidä sitä ylläni ja kulje ympäriinsä: "Ah! Katsokaa, Minulla on näin paljon tahroja." Samalla tavalla ei teidänkään pitäisi olla ylpeitä siitä, millaisia epä-sahaj-luonteenpiirteitä teillä on itsessänne. Älkääkä puhuko sillä tavalla. Kristus kutsui heitä 'nuriseviksi sieluiksi'. Hän sanoi: "Varokaa nurisevia sieluja." Minä sanoisin näin: "Heittäkää pois kaikki nurisijat." Se on ainoa keino.

Hindiksi sanotaan 'bakwasi', heitä kutsutaan bakwaseiksi, joka tarkoittaa niitä, jotka vain lörpöttelevät, lörpöttelevät, lörpöttelevät, juoruilevat toisista. Sellainen ei tiedä, mikä hän itse on. Minun on tunnustettava, että sitä on paljon enemmän Intiassa. Olen pahoillani, vaikka olen intialainen. Se on tapa puhua pahaa toisista, istua alas ja lörpötellä. He eivät puhu Sahaja Yogasta. Kuinka moni tuntee Sahaja Yogan oikealla tavalla? Tarkoitan, että jos Minun pitää antaa arvosanoja, millaisia arvosanoja Minun pitäisi antaa teille? Kertokaa. Ette tiedä edes värähtelyistänne.

Totta kai olette sahaja-joogeja, koska olette langenneet tähän evoluution toteutumisen ansaan. Mutta kuinka moni on todella kasvanut siihen? Te pystytte siihen. Minun on siis sanottava teille yhä uudelleen ja uudelleen, että tehdäksenne Minut onnelliseksi teidän on luovuttava kaikista näistä typeristä, halpamaisista puheista ja yritettävä ymmärtää toisiltanne, mitä me tiedämme Sahaja Yogasta. Keskustelkaa ja osallistukaa tähän tietoon kuvaamalla kokemuksianne Sahaja Yogasta. On monia, jotka jo tekevät sitä. En sano, etteikö olisi. Mutta jos joukossa on yksikin huono tyyppi, hän voi pilata kaikki muut, niin kuin yksi huono omena voi pilata muut omenat. Mitä siis teemme, heitämme omenan pois korista. Se on tärkeää, katsokaas, Minäkin tunnen kaiken tämän, seison kuin todistajana teille, hiljaisena todistajana.

Kun näen suuria, suuria vuoria ja ajattelen, että ne ovat kuin suuria pyhimyksiä, jotka katselevat, ja yrittävät tallentaa mitä tässä maailmassa tapahtuu, koska nekin ymmärtävät. Ne myös tietävät. Minun on kerrottava teille yhä uudelleen ja uudelleen, että tänään on päivä, jolloin voitte nähdä oman itsenne, omat chakranne, omat – sanoisinko – puutteenne. Se antaa teille pysyvästi sitä iloa, mitä on luvattu. Saatte ajatuksettoman tietoisuuden. Saatte myös epäilyksettömän tietoisuuden. Mutta älkää koskaan joutuko ehdollistumienne ja egonne ansaan. Tämä on se, mitä Minun on kerrottava teille tänään, tänä päivänä, jolloin juhlitte, että juhlikaa omaa syntymäpäiväänne. Juhlikaa sitä. Katsokaa itse, mitä olette saavuttaneet ja mitä tulette vielä saavuttamaan.

Teidän on parempi juhlia itseänne kuin juhlia Minun syntymäpäivääni. Juhlin mieluummin teidän syntymäpäiväänne kuin omaani. Jumala siunatkoon teitä.