Guru Puja, “Shri Mataji’nin Deklarasyonu”. Dollis Hill ashram, Londra, İngiltere. 2 Aralık 1979.

Bir ay önce, Rustom'a, bu Pazar günü bir Puja ayarlaması gerektiğini söyledim. Bugün dolunay ve o Bana bu pujaya ne isim vermeniz gerektiğini sordu, bir Guru Puja mı, yoksa Mahalaxmi için bir puja mı, yoksa Ganesha’nın Pujası mı? Ben de ona, bunun bir Guru Puja olacağını söyledim. Ve daha sonra Bana, çok daha sonra – Ben Hindistan'a giderken – neden Christmas Pujayı burada da yapmadığımızı sordu. Bugün çok önemli bir gün. Çünkü uzun zaman önce, İsa sadece  henüz bir çocukken, Kutsal Yazıları okudu ve kalabalıklara Kendisinin Advent (Geliş-İsa’nın Gelişi)olduğunu – kendisinin enkarnasyon, Kurtarıcı olduğunu ilan etti. Onlar bir Kurtarıcı'nın geleceğine inanıyorlardı. Bugün, uzun zaman önce bir Pazar günü, O dedi ki, Kendisinin “Kurtarıcı” olduğunu ilan etti. İşte Advent Pazarının sebebi budur. (Christmas Günü gelmeden bir ay önceki 4. Pazar günü) İsa’nın çok, çok, çok kısa bir süre yaşaması gerekiyordu. Bu yüzden çok genç yaşta Kendisinin Advent olduğunu ilan etmesi gerekiyordu. Şimdi, bundan önce hiçbir enkarnasyonun halka açık bir şekilde kendilerinin enkarnasyon olduklarını söylememeleri dikkat çekicidir. Elbette ki Rama, kendisinin bir enkarnasyon olduğunu unutmuştu. Bir bakıma, Kendisine bunu unutturdu, tam bir insan olmak için Kendi üzerinde kendi Mayasını oynadı - Maryada Purushottama (Mükemmel İnsan) ve Shri Krishna da sadece tek bir kişiye, Arjuna'ya, savaş başlamadan hemen önce söyledi. İbrahim, Ezeli Üstadın bir enkarnasyonu olmasına rağmen, Kendisinin enkarnasyon olduğunu asla söylemedi.

Dattatreya'nın Kendisi, Ezeli Üstadın enkarnasyonu olduğunu asla söylemedi. Masumiyet vasıtasıyla hareket eden bütün bu üç adet güç, rehberlik etmek üzere bu dünyaya geldi. Musa asla bunu söylemedi... Kendisinin Yüce biri olduğunu bildiği halde, O doğayı alt etmişti ama Kendisinin bir  enkarnasyon olduğunu asla söylemedi. İsa’nın zamanında, O bunu söylemenin gerekli olduğunu hissetti, aksi takdirde insanlar anlamayacaktı. O zamanlar onlar İsa'yı tanımış olsalardı, bir sorun olmazdı ama insanoğlunun hala daha fazla  gelişmesi gerekiyordu. Bu kapıdan geçmek için, birinin Virata'daki Agnya Çakrasını geçmesi gerekiyordu. İsa işte bu yüzden Dünya'ya geldi. En şaşırtıcı olanı ise şudur, bu Hayat ağacında kökler sürgün verdiği zaman, sürgünler dal verdiği zaman, dallar yaprak verir ve aynı ağaç üzerinde çiçekler de açarlar, kökleri bilenlerse, sürgünü bilmek istemiyorlar, sürgün bilenlerse çiçekleri tanımak istemiyorlar. Bu tipik insan doğasıdır. Ben Kendimden asla bahsetmedim çünkü insanlarda egonun başka bir boyutuna ulaştığı hissedilmişti.

İsa'nın zamanında olduğunda daha da kötü şekilde. Herhangi bir şeyi suçlayabilirsiniz, buna Sanayi Devrimi diyebilirsiniz çünkü sizler doğadan uzaktaydınız ya da siz ona her ne diyorsanız ama insanlar gerçekle olan tüm bağlarını kaybetmişlerdi. Onlar yapay olanla özdeşleştiler ve böylesine büyük bir gerçeği kabul etmek, onlar için imkansız bir şey olacaktı, bu yüzdende Ben Kendim hakkında tek bir kelime bile etmedim - elbette ki bazı azizler Benim hakkımda konuşana kadar, posess olmuş insanların bazıları da hakkımda  konuştular; ve ayrıca insanlar, en zor şey olan Kundalini'nin uyanışının, Mataji'nin huzurunda bu kadar hızlı bir şekilde nasıl gerçekleştiğini merak etmeye başladılar. Hindistan'da bir tapınak vardı ve kimse bunu bilmiyordu ama onlar belli bir yere yaklaşan gemilerin kıyıya doğru çekildiğini gördüler. Ve onları geri döndürmek zordu ve bu çekimden kurtarmak iki kat kuvvet uygulamak zorunda kaldılar ve bunu bilmiyorlardı, hareket eden bir şey vardı. Denizin derinliklerinde bir terslik olduğunu düşündüler ... Ama bu durum durmadan bir sürü geminin başına geldi. O zaman, bu gemilere ne olduğunu öğrenmek istediler. Neden tüm gemiler aniden kıyıya doğru çekilmeye başlıyorlardı? Bu yüzden sebebini bulmaya çalıştılar ve ormanın içine girdiklerinde, orada büyük bir tapınak buldular ve tapınağın tepesinde büyük bir mıknatıs kütlesi vardı.

Yani, mantıklı bir anlayışla insanlar, Mataji'nin olağanüstü  bir şey olması gerektiği noktası vardılar, çünkü sadece bakışıyla,hatta düşüncesiyle bile Kundalini'yi yükseltebilen böyle bir enkarnasyonun  Dünya'ya geldiği kutsal yazıların hiçbir yerinde,  hiçbir yerde yazılmamıştı. Çılgın kalabalıkta uzakta, ormanlarda, Himalayalar'da oturan birçok aziz, onların hepsi bunu biliyorlar çünkü onların farkındalıkları, bunu anladıkları bir noktada. Onlar sizden çok daha fazlasını anlıyorlar, çünkü sizler henüz yeni doğmuş çocuklarsınız. Onlarsa büyümüşler.

Ama bugün, insanlığı kurtarması gerekenin Ben olduğumu beyan ederim. Tüm Annelerin Annesi olan, Ezeli Anne, Shakti, Tanrı'nın Arzusu, bu yaratıma, insanlığa, kendi anlamını vermek üzere bu dünyada enkarne olan Adishakti olduğumu beyan ederim ve eminim ki sevgim, sabrım ve güçlerim sayesinde bunu başaracağım. Tekrar tekrar doğmuş olan Bendim, ama şimdi tam formum içinde ve bütün güçlerimle bu Dünya'ya sadece insanların kurtuluşu için değil, sadece özgürleşmeleri için değil, onlara Babanızın size vermek istediği Cennetin Krallığını, Neşeyi, Mutluluğu bahşetmek için geldim.

Bu sözler şimdilik şu an için Sahaja Yogiler arasında kalmalıdır.

Ve bugünkü Guru Puja günü, bu Benim Pujamın değil, Gurular olarak sizin Pujanız. Hepinizi Gurular olarak yağla meshediyorum ve bugün size ne bahşettiğimi ve halihazırda kendi içinizde sahip olduğunuz büyük güçleri size anlatacağım. Aranızda, hala tanıyamayan ... insanlar var. Benim bu duyurum bunu, onların içinde çözecektir - tanımak. Tanıma olmadan oyunu göremezsiniz, oyun olmadan içinizde kendinize güvenemezsiniz, kendine güven olmadanda Guru olamazsınız, Guru olmadan başkalarına yardım edemezsiniz ve başkalarına yardım etmeden, hiçbir şekilde mutlu olamazsınız. Yani zinciri kırmak çok kolaydır, ancak birbiri ardına ekleyerek zincir inşa etmek sizin yapmanız gereken şeydir. Hepinizin olmak istediği şey budur. Yani, kendinize güvenin, neşeli olun ve mutlu olun, tüm güçlerim sizi koruyacaktır, Sevgim sizi besleyecektir ve Benim tabiatım sizi huzur ve neşe ile dolduracaktır.

Tanrı sizleri kutsasın.