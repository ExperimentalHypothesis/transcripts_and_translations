Puja di Natale, Ganapatipule (India), 24 Dicembre 1992.

Devo aver già detto molto di Cristo in precedenza e, tanto per cominciare, come fu creato da Shri Radhaji. Egli è l'incarnazione di Shri Ganesha, figlio dell'Adi Shakti, ma fu poi donato a Shri Radhaji, che nella forma di Mahalakshmi, di Madre Maria, creò questa grande incarnazione di Cristo.

Per la mente occidentale è impossibile capire come ci possa essere un'immacolata concezione, perchè non hanno alcun senso, alcuna sensibilità per la vita spirituale. Noi indiani possiamo comprenderlo, per noi è facile, perchè Shri Ganesha fu creato in quel modo. Ci crediamo, non dubitiamo di queste cose: non bisogna dubitare, con la nostra mente limitata, di ciò che viene detto su Dio. Questo in India non accade. Invece in occidente, fin dalla nascita di Cristo, hanno discusso senza interruzione con queste loro menti limitate. Così tutta la religione nel nome di Cristo, è solo una perversione. Sono state dette cose talmente orribili; è incredibile! Penso che la Sua purezza, la Sua santità, la Sua auspichevolezza non siano mai state comprese in occidente. Come possono, coloro che seguono la cristianità, essere di caratura morale così bassa? Sono a posto dal punto di vista politico, economico, o potremmo dire 'legale', ma il loro senso morale è assolutamente inesistente. È sorprendente: i seguaci di Cristo dovrebbero avere il più alto senso della morale!     Egli disse: "Non avrete occhi adulteri"; è una cosa talmente sottile! Anche l'occhio non dovrebbe essere adultero, non dovrebbe avere avidità e lussuria. Disse una cosa talmente sottile, ma in occidente le gente non potè seguire i Suoi insegnamenti perchè tutta la religione fu pervertita a causa di Pietro e Paolo. Hanno fatto una cosa molto seria contro Cristo, che continua tuttora. Ancora la chiesa cattolica continua a farlo, nonostante sia stata smascherata più volte. Anche in India la chiesa protestante fa lo stesso. Che buon nome  hanno portato a Cristo? Bisognerebbe vedere.

La prima, e la principale, cosa che ha detto è che dovete entrare nel regno di Dio, dovete rinascere. Per cui è tutto mentale, siete rinati, avete un certificato, finito! Questo atteggiamento mentale dell'occidente è responsabile dell'assassinio della grande incarnazione di Cristo. Penso sia un'altra crocifissione: mentalmente non potete comprendere la spiritualità. Così mi dicevano: "Brain Trust, Brain Trust"1; Io dissi "Con il cervello non si può comprendere Sahaja Yoga". In Sahaja Yoga cos'è 'Brain Trust', dov'è il cervello? In consapevolezza senza pensieri dov'è il cervello? Questo 'Brain trust' può andar bene in altri posti, ma in Sahaja Yoga cosa ve ne fate?  Questo perchè alcune persone vogliono salire sul palco e parlare, hanno questa specie di pazzia, non riescono a liberarsene... Ma non è il cervello, è il cuore che va aperto. Con il cervello non creiamo altro che materialismo; tutte le cose senza senso sono nate solo dal cervello umano, non da quello degli animali! Lo potete vedere andando in una foresta: è pulita, bella, profumata. Metteteci un essere umano e a causa sua avrete sporcizia e sudiciume.

Così hanno creato confusione per tutte le incarnazioni, ma il peggio è toccato a Cristo: Mi rendo conto che è stato un tale spreco! Pertanto dobbiamo comprendere Cristo nel modo giusto: Egli è l'eterno bambino, l'innocenza stessa. È la sorgente dell'innocenza ed è Colui che dona benedizioni in tutti i chakra. Ciò non significa che, se siete cristiani, dobbiate essere orgogliosi "Oh, Shri Mataji sta parlando di Cristo!". Ho visto molti Sahaja Yogi ancora identificati con Cristo, anche se con Lui non hanno niente a che vedere. Bisogna comprendere come Cristo, nella Sua vita, ha mostrato così tanti miracoli: innanzitutto, la Sua nascita fu immacolata. Ora discutono se la nascita di Maria sia stata Immacolata o meno: per tutte le incarnazioni, qualsiasi genere di nascita è Immacolata. Esse sono al di là dei peccati, sono persone speciali. Possono venire come esseri umani, come angeli, o come qualsiasi altra cosa: sono divini! Dovremmo comprendere che questo nostro piccolo cervello non può discutere o parlare di Loro: ci si può solo arrendere ad Essi e venerarli. Sono troppo al di sopra di noi. Per le menti occidentali è importante capire che la vita di Cristo è stata una tale benedizione per loro, che però hanno perso: l'hanno sprecata e non hanno mai imparato a rispettarla. Tutto è diventato una frode politica, economica e senza senso.

Vi ho spiegato molto tempo fa come possiamo provare che Cristo era Ganesha, ed era il Logos, il cosiddetto brahmanand, il primo suono. Osservando il Mooladhara dal lato destro verso sinistra vedrete una swastika poichè è fatto di atomi di carbonio; osservandolo da sinistra a destra vedete l'Omkara; e se guardate dal basso verso l'alto vedete l'Alfa e l'Omega. A quel tempo Cristo disse "Io sono l'Alfa e l'Omega". Ora ne abbiamo fatto un'animazione, non avevamo pensato di farvelo vedere, non so se possiamo farlo adesso. Comunque potete vederlo chiaramente: ciò che ho detto può essere provato.

Perciò dovete venerare Cristo allo stesso modo in cui venerate Ganesha e viceversa. Ho visto che gli Indù sono fissati con Ganesha e i cristiani con Cristo. Anche dopo essere entrati in Sahaja Yoga portano con se questi tratti. Ganesha va bene fino a un certo punto, oltre il quale dobbiamo venerare Cristo, che è la Sua incarnazione. Allo stesso modo coloro che venerano Cristo dovrebbero fare lo stesso anche con Ganesha, poichè è la sorgente, il potenziale di Cristo. Tutto questo rientra nel piano divino, realizzato con discriminazione divina: tutto è stato fatto in modo così meraviglioso! Ma come vi ho detto gli esseri umani sono bravi a distruggere tutto ciò che è bello; questo è ciò che è accaduto ed è una cosa molto triste. In questo compleanno dobbiamo decidere che Egli deve rinascere in noi, in modo giusto.

Lui è l'Alfa e l'Omega: al tempo della Sua morte, non so se nessuno conoscesse questi simboli. Essi devono essere giunti dall'inconscio a qualche grande matematico molto tempo fa: ecco perchè sono ora usati, e sono esattamente come l'alfa e l'omega, lo potete vedere chiaramente. Ora è così chiaro e preciso in Sahaja Yoga: possiamo provare molte cose, tutte tangibili. Come Cristo curava le persone, cosa faceva, è tutto tangibile, possiamo provarlo in Sahaja Yoga, come questi poteri agiscono... Ma innanzitutto dobbiamo ripulire le nostre vite, dobbiamo condurre una vita onesta, potente e pura. Ho visto quelle bancarelle là fuori: avevo detto di non mettere nessuna bancarella, perchè loro guadagnano denaro per se stessi, non per Sahaja Yoga. Una volta Cristo vide una cosa simile, prese un bastone e li colpì. Io ora non posso farlo. Ma non si dovrebbe incoraggiare questa gente, non siamo in un centro commerciale, siete venuti per meditare. Abbiamo già comprato noi tutto ciò che vi serve: ci sarà pure un piccolo profitto, o forse no, ma comunque andrà a Sahaja Yoga, non verrà usato a fini personali. Invece queste persone, venute da fuori hanno montato delle bancarelle e tutti voi le frequentate. Ciò significa che siete ancora coinvolti in queste cose: cosa siete venuti qui a fare? Si dovrebbe restare sempre in uno stato meditativo, qui a Ganapatipule, costantemente, senza pensare a queste cose mondane che potete fare anche fuori di qui. Quelle persone sanno che avete ancora queste debolezze, ecco perchè hanno costruito le loro bancarelle. I leader dovrebbero far smettere questa cosa insensata. Vi ho detto di non mangiare fuori: l'ultima volta siete stati tutti male a causa di ciò. E invece le bancarelle rimangono lì perchè sanno che ci sono alcune persone desiderose di comprare cose da loro e star male, portando cattivo nome a Sahaja Yoga.

Il primo aspetto di Shri Ganesha è la saggezza, che vedete anche nella vita di Cristo, fin dall'infanzia. Era così fiducioso in essa, che all'età di dodici anni andò a parlare con i farisei, cioè i sacerdoti. Ancor'oggi ci sono preti, mullah, (badjis), i cosiddetti dharma-martandas, ovunque. Ma Lui andò a discutere con loro, a quell'età, e disse "Cosa state facendo qui? Cos'è questo? Di cosa state parlando? Sono solo parole vuote!" Stava discutendo e parlando con loro, ma i Suoi parenti, temendo forse che potessero ucciderLo, Lo portarono in India.

Venne in India, per la saggezza; non so dove sia quella saggezza che ora manca agli indiani, ma quando venne, questa nazione doveva esserne piena. Rimase in India, e abbiamo molti ricordi di Lui. Anche il re Shalivahan lo incontrò: nel suo libro racconta che incontrò un grande santo in Kashmir e gli chiese "Come ti chiami?" Egli rispose "Issa". Pensate, 'I' è la parola usata nei Veda per indicare l'Adi Shakti, 'sa' significa 'con'. E Lui disse "Il Mio nome è Issa" . Il re chiese "Da che nazione vieni?" ed Egli rispose "Vengo da una nazione a Me straniera, questa è la Mia terra". Quest'India, il Bharat, l'Hindustan, era la terra della spiritualità. Non ci si dovrebbe sentire inferiori alle altre nazioni che sono andate materialmente più in alto: non sapete dove sono! Noi dovremmo essere superiori spiritualmente: Cristo disse "Questa è la Mia nazione". È scritto chiaramente; ciò significa che Cristo aveva riconosciuto questa nazione della spiritualità come Sua. Apparteniamo alla nazione della spiritualità, non al genere di vita materialistico, mondano o di basso livello. Nella Sua vita, che fu molto breve, ogni parola che disse è grande, ogni cosa! Ma come vi ho detto, Paolo cambiò tutto, riscrisse la Bibbia e aggiunse moltissime cose, aggiunse tutte le sue debolezze.

Di recente ho preso un libro, che è rimasto nascosto in un vaso in Egitto, fino alla sua scoperta, che avvenne cinquant'anni fa: questo libro è chiamato 'La libreria di Hammadi', poichè Hammadi è il luogo dove fu scoperto. Tutto ciò che Cristo disse, fu messo per iscritto da Tommaso, quando venne in India. È molto interessante: riguardo al bere disse "Il bere conduce alla dissolutezza"; sono parole dure, ma i cristiani non lo sanno. Al contrario pensano che sia permesso bere nella cristianità. Era forse pazzo da permettere il bere? Come può permettervi di bere, quando questo va contro la consapevolezza? Ma essi pensarono che era bello e lo usarono come un'attrattiva: nella cristianità si può bere!

Nelle altre religioni, come quella cattolica, potete sposarvi solo una volta. Per cui la gente ha un matrimonio e dieci relazioni extra-coniugali; questo è 'permesso', va bene. Nella Bibbia è scritto che ci si può sposare una volta sola, e non si può divorziare, per cui fate come vi pare! Non c'è alcun senso della moralità: tutto ciò li portò fuori dai binari ed accettarono tutte queste cose insensate, una dopo l'altra. L'elemento di base della vita di Cristo è la moralità; Egli si trova sul lato sinistro: si può dire che proviene da Shri Ganesha e si stabilisce nell'Agnya. Ma la moralità è l'essenza della Sua vita, o come diciamo nella lingua indiana, il suo 'carattere'. Il nostro carattere è come conduciamo una vita di purezza.

Noi indulgiamo in ogni genere di nonsenso: se andate in occidente sarete sorpresi nel vedere cosa fanno. Non ci si può credere e non posso nemmeno menzionare tali cose. Non crederete che le cosiddette nazioni 'avanzate' stiano avanzando verso Dio. È impossibile: non possiamo nemmeno concepire una tale impurità! Una tale immoralità distruttiva! Non so da dove provenga, forse c'è qualcosa che non va a livello genetico; da dove trovano queste idee? Una dopo l'altra...è impossibile credere che queste persone compiano simili atti e poi si vestano a festa e vadano in Chiesa a pregare Dio la domenica.

Ora siete voi che dovete decidere. Dovete prendere a parte tutte queste persone nei vostri paesi e dire loro "Queste sono cose insensate, nel nome di Cristo, nel nome di Dio". Dovete uscire a parlarne. Lo stesso vale per Shri Ganesha. A Puna -ne ero sorpresa- ho visto che al mathatswaha (festival) di Shri Ganesha tutti stavano bevendo, si sentivano orribili canzoni sporche, alcune canzoni occidentali provenienti da un cinema costruito lì davanti, e tutti le usavano come discoteca. Di fronte a Shri Ganesha! I Sahaja Yogi dovrebbero andare a obiettare a questo genere di azioni insensate. Come possono bere in presenza di Shri Ganesha? Non è presente la saggezza di Shri Ganesha, non c'è nessun rispetto per la Sua auspichevolezza. Non solo questo: Shri Ganesha è stato descritto da questi tantrici come qualcosa di orribile, cosa fatta del resto anche da molti cosiddetti 'psicologi' occidentali. Grazie a Dio uno di essi, il sig. Freud, è stato smascherato ora.

Un'altra qualità della vita di Shri Ganesha mostrata nella vita di Cristo è la devozione per la Madre. In quel libro, Maria sta parlando loro della Conoscenza, ma Paolo si oppone. Lei dice che "questo è ciò che dovete raggiungere", ma Paolo non ne vuole sapere, discute con Lei. Allora Tommaso dice ciò che Cristo disse sulla croce "Osserva la Madre. Come osi insultare la madre di Cristo?" Era proprio l'opposto: Paolo non ha mai rispettato le donne. Per questo la definiva 'solo una donna', senza alcun rispetto. Nessun rispetto per Mahalakshmi! Potete immaginare? "È solo una donna" diceva! Ora c'è una grande discussione tra queste persone cosiddette 'progredite' per decidere se ammettere o meno le donne al sacerdozio.

Noi pensiamo di essere molto arretrati, ma penso che loro siano così indietro per quanto riguarda la religione! Noi abbiamo avuto persone come Gargi, Maitrey e rispettiamo la Madre come Adi Shakti. La chiamiamo "Colei Che Ci Ha Creato"; è Colei che si prende cura di noi; per noi è importante, la Shakti è importante. Loro non la chiamano Shakti, ma la ritengono una donna; e si pensa che siano 'progrediti'! È impossibile parlare delle cose senza senso che fanno in nome del progresso, mi mancano le parole, me ne vergogno così tanto, in nome di Cristo...

Oggi celebriamo la Pura vita del Cristo, che venne su questa terra. Non possono credere che Lui sia stato così puro; un criminale non può credere che esistano non-criminali. Dobbiamo guardare dentro di noi e vedere se abbiamo sviluppato quella purezza della mente che si esprime attraverso gli occhi. Gli occhi devono diventare innocenti, altrimenti non hanno effetto; se desiderate attrarre le altre persone, affascinarle, non siete un Sahaja Yogi. Non c'è bisogno di questo: quando la luce sarà in voi, la gente se ne accorgerà.      Come Sahaja Yogi dovete avere la luce del Cristo nella vostra vita. Venne su questa terra, era giovane, e come ha vissuto! Non ha avuto niente a che fare con Maria Maddalena, che era una prostituta, ma si ergeva nella verità, e quando la gente iniziò a lapidarla si alzò e disse "Coloro che non hanno compiuto alcun peccato, possono scagliare la (prima) pietra contro di Me". Non solo era una personalità pura, ma la purezza si esprimeva nella verità, nella Sua compassione e nel Suo amore. Ha espresso una tale compassione! Penso che Shri Ganesha si sia trasformato un poco.

Shri Ganesha è veramente compassionevole con coloro che Lo venerano, ma colpisce duramente quelli che vanno contro di Lui. Non fa economia di colpi, devono soffrire: AIDS... viene qualsiasi cosa. Ma coloro che sono puri, sono sotto la protezione di Shri Ganesha. Cristo è compassionevole, perdona poichè ritiene che ci possa essere una trasformazione; invece al livello di Shri Ganesha pensa "Meglio che muoiano e nascano di nuovo, dato che sono così impuri". Cristo sperava di poter trasformare la gente, ma non potè farlo. Lo crocefissero. Che persone splendide dovevano essere per crocefiggere Cristo! Dovremmo dire 'senza cervello', assolutamente prive di qualsiasi comprensione della spiritualità, insensibili alla pura conoscenza.

Sahaja Yoga può essere seguito solo dai saggi; non è inteso per gli stupidi, gli idioti, o per gente molto scaltra. Alcuni pensano di essere persone molto scaltre perchè hanno successo nella vita, sanno dire belle frasi, sanno dire cose taglienti, fuori dal comune. Sahaja Yoga non fa per loro; Cristo ha detto "Gli umili nel cuore erediteranno la terra". Gli umili nel cuore la erediteranno, non coloro che hanno una grande immagine di se stessi. Anche tra i Sahaja Yogi, solo gli umili nel cuore erediteranno le benedizioni della Madre. Dovete essere umili: dovete essere saggi, e con la saggezza diventerete umili, perchè vedrete che siamo in questo grande cosmo, sentirete di essere entrati nel Regno di Dio. Per quale motivo siamo qui? Come ci siamo arrivati? Come siamo entrati? Così tanti ci hanno provato per migliaia di anni, sacrificando questo e quello, stando ritti sulla testa, digiunando. Come è possibile che improvvisamente abbiamo ricevuto questa benedizione? Come mai siamo qui? Quando iniziamo ad osservare questo, diventiamo umili. È una benedizione, è la grazia; non è stato il nostro ego, i nostri condizionamenti a portarci qui. È solo la grazia, la compassione, sandra-karuna. E allora gioite della vostra vita trasformata, della nuova dimensione della spiritualità, che è la realtà. Ora conoscete la realtà, la totalità, tutto; ma coloro che non hanno conosciuto se stessinon sono diventati Sahaja Yogi. Tukarama [1]  l'ha spiegato con parole molto semplici: "Colui che ha conosciuto se stesso è l'ultimo". Potete giudicare i chakra degli altri ma non sapete giudicare i vostri, potete guardare dentro gli altri e giudicarli ma non sapete giudicare voi stessi, sapete tutto degli altri ma nulla di voi stessi: allora non siete un Sahaja Yogi. Innanzitutto dovete conoscere voi stessi "Che azioni ego-istiche sto facendo? Che condizionamenti ho?". La gente ha ancora così tanti condizionamenti.

C'è una nuova disciplina in Sahaja Yoga: nella nuova disciplina dovete essere miti, umili e saggi. Ogni vostro passo, ogni parola, ogni cosa dovrebbe esprimere saggezza e  disciplina Sahaja, la quale vi fa smettere automaticamente di compiere azioni sbagliate. Supponiamo che Io stia camminando e una donna improvvisamente si getta ai miei piedi o li afferra, senza neanche comprendere che sto camminando e che potrei cadere: è tutto orientato all'ego. "Devo vedere Madre", "Devo andare a trovarLa", "Ho toccato i Suoi piedi", è tutto ego. Un vero Sahaja Yogi sta dietro; da lì gioisce perchè sa che Io sono ovunque. Non vuole vederMi, non forza il Suo cammino: "Madre è qui". Questo è ciò che Cristo ha detto: "Umili nel cuore". È una parola molto grossa, 'umile'; la gente non la comprende perchè in occidente se si è umili, si è deboli, invece bisogna essere aggressivi. Se devono lodare qualcuno dicono "È molto bravo, è molto aggressivo". Penso che la loro genetica sia un poco al di sotto del normale, ci deve essere qualche animale in loro, altrimenti come possono pensare che essere aggressivi significhi essere più in alto? È impossibile! Una persona che suppone di essere più alta potrebbe essere un diavolo allora! Come potè Hitler dire che era di una razza più elevata quando in realtà era un diavolo? È molto facile per un diavolo dire: "Sono di una razza più alta"!

Perciò in Sahaja Yoga, la dolcezza della naturale umiltà -non quella artificiale da uomo d'affari- vi fa splendere della vostra grandissima spiritualità. Nessuno può toccarvi, ve l'ho già detto, eccetto voi stessi: potete cadere, ma nessuno può toccarvi, siete protetti da ogni dove; ma se volete farvi del male non posso farci nulla.

Ancora torniamo ai detti di Tukarama, come anche Cristo disse: "Conosci te stesso" La prima e fondamentale cosa nell'introspezione è conoscere se stessi: cosa state facendo? Cercate di guardare voi stessi o no? Egli disse anche che vediamo una trave negli occhi degli altri, ma la trave in realtà è nei nostri occhi (Matteo 7, 5): questo è il punto. Per cui nella meditazione dovete sedervi e fare introspezione: "Oh Cristo, Oh Shri Ganesha, per favore donatemi la saggezza per vedere dentro di me e comprendere cosa c'è che non va, capire quali sono le qualità di un buon Sahaja Yogi che mi mancano".

Meditare semplicemente: vi sentirete così felici, così gioiosi, perchè la virtù in voi vi dona gioia. Ma non direte "Io sono virtuoso". Quando scoprirete la virtù dentro di voi, essa vi donerà gioia, non difetti, desideri, avidità o lussuria. Dobbiamo veramente concentrarci.

Anche venendo a Sahaja Yoga la gente pensa "Come posso usarlo, per esempio, per diventare famoso?". Anche la leadership è un altro mito. Poi a volte pensano: "Perchè non usarlo per guadagnare qualcosa?" e iniziano a combinare qualche genere di affari. Non fate affari, non speculate su Sahaja Yoga o sui Sahaja Yogi, ve l'ho detto un centinaio di volte, altrimenti vi metterete nei pasticci. Poi non venite a dire a Me i vostri problemi. Sahaja Yoga è solo un 'affare' di Dio. Tutto ciò che fate, lo fate per Dio e quindi per voi stessi.   Quindi l'introspezione è molto importante: bisognerebbe criticare meno gli altri, la cosa migliore è criticare se stessi e riderne. Rido moltissime volte di Me stessa e dico molte cose di questo genere, se l'avete notato. Questo rende la vita così interessante. E ucciderà il vostro ego. "Come cerco di impormi, dov'è l'umiltà di cui Cristo ha parlato?" Dentro di noi c'è una naturale bontà: quando splende e diventa palese diventate così belli, così amabili! Riconosco le persone di questo tipo, che siedano vicino a Me o meno. Il Mio cuore si apre per tali personalità; so chi sono, ma non ve lo dirò mai. È meglio che voi conosciate voi stessi: "Conosci te stesso" è il Suo messaggio. Dovete farlo veramente, senza mentire a voi stessi. Perchè voi ingannate voi stessi; ma chi state ingannando? Conoscete voi stessi senza mentire, senza inganno, con piena concentrazione; osservate dove va l'attenzione: ecco come crescerete. Non crescerete vedendo i difetti degli altri, ma solo vedendo i vostri. Questo è esattamente ciò che Cristo ha detto; lo sto solo ripetendo in parole molto semplici.

Ha anche detto "Ama il tuo prossimo come te stesso", una cosa molto grande. Questo è possibile solo in Sahaja Yoga, perchè siete collettivi. Come possono amare il loro prossimo, coloro che non sono collettivi? Chi è in quel caso il prossimo? Nessuno è prossimo, è vicino. Sono tutti estranei. Non appena diventate collettivi... guardate: qui ci sono cinquantacinque nazioni! Siete così collettivi, così morali, così belli, senza complicazioni; sono sopraffatta dalla gioia nel vedere ciò. Ma per raggiungere la perfezione dovremmo fare introspezione. Siete migliorati moltissimo socialmente, collettivamente, ma per il vostro stesso bene dovete migliorare anche individualmente, dentro di voi.

In questa grande occasione dobbiamo celebrare l'immenso lavoro fatto da Cristo, sebbene sia stato neutralizzato da questi orribili sacerdoti; lo hanno fatto in ogni paese, in ogni religione. Ma ora dovremmo promettere di salvare tutti coloro che usano il nome di Cristo e fanno esattamente l'opposto. Se lo si potesse fare attraverso le vostre vite, il lavoro di Cristo sarà stato fatto. Dovete esprimere Cristo attraverso la vostra vita: potete farlo attraverso la purezza, l'umiltà, la compassione e la saggezza di Cristo. Lui era assolutamente impavido: dovete esserlo anche voi; dovete temere solo Dio, nessun altro. E se non avete fatto niente di male, non dovete temerLo anche perchè Lui vi ama moltissimo.

Perciò siate sempre chiari in ogni circostanza, siate comprensivi; senza dubbio siete tutti persone amabili, ma dovreste adorarvi e amarvi per le virtù che possedete.

Che Dio vi benedica.

NOTE
 [1] Tukarama grando Santo del Maharastra vissuto nel  1608.