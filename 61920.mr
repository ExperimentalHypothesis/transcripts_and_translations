10 डिसेंबर 1988
Public Program
Manori (India)
Talk Language: Marathi | Transcript (Marathi) - Draft

परमेश्वराच्या आशिर्वादाला शोधणाऱ्या सर्व साधकांना आमचा नमस्कार . आज आपल्या समोर परदेशातून ,एकवीस देशातून मुसलमान ,ख्रिश्चन ,यहुदी आणि हिंदू अशा सर्व धर्माच्या लोकांनी देवीची स्तुती म्हणून दाखवली आहे आणि ती हि आपल्या मराठी भाषेत  . तस म्हंटल तर याना संगीताचा गंध सुध्दा नव्हता . भारतीय संगीताचा . आणि गणपतीचा ग सुध्दा माहित नव्हता यांना . पण कुठेही आता गाणं ऐकलं कि ते एकवीस देशात निनादून निघत . हे परिवर्तन यांच्यात कुठून आलं ?. यांच्या मध्ये सुध्दा पुष्कळशे लोक व्यसनी होते आणि यांच्या कडे सुध्दा ड्रग वैगेरिची सुध्दा पद्धत निर्माण झाली होती . पण हे लोक ड्रग फॅशन म्हणून घेत नव्हते . पण यांचं व्यसन फॅशन म्हणून नव्हतं . पण त्यातून परमेश्वर मिळेल अशा भावनेतून हे त्या व्यसनाच्या अधीन झाले . पुढे ह्या परवर्तना नंतर यांचं आयुष्य बदलून त्यांच्यात अनेक शक्त्या निर्माण झाल्या आणि त्या शक्तीच प्रदर्शन एक आपण पाहिलं कि मराठी सारखी कठीण भाषा सुध्दा त्यांनी हस्तगत करून घेतली . आणि आपल्या भारतीय संस्कृतीचं इतकं सुंदर अनुकरण करून आणि तुमच्या पुढे आज बसले आहेत ते .

ह्या लोकांना आपल्या संस्कृतीचं अनुकरण कारण फार कठीण गोष्ट आहे . कारण यांचा सगळंच व्यवहार वेगळा आणि अत्यंत समृद्धीशील असल्यामुळे ह्या अशा साध्या सरळ वातावरणात येन फार कठीण होत . पण सहजयोगामध्ये जागृती झाल्यावर ह्या शक्त्या तुमच्या मध्ये निर्माण होतात . ह्या सर्व शक्त्या तुमच्या मध्ये आहेत . त्या सुप्त अवस्थेत आहेत . आणि त्या जागृत झाल्या पाहिजेत असं सर्व साधुसंतांनी आपल्याला सांगितलं आहे . त्यांची नाव घेऊन त्यांची गाणी

आपण टाळ कुटत बसतो पण त्यांनी जे सांगितलं आहे कि तुम्ही परमेश्वराला आपल्या मध्ये शोधा ,तुझं आहे तुझं पाशी ते सांगितलं आहे ते शोधायच्या आधी आपण नसत्या गोष्टींच्या पाठीमागे आपण आपलं आयुष्य घालवलेल आहे . ह्या सात चक्रांमध्ये जेव्हा जागृती येते तेव्हा प्रत्येक चक्राची जी शक्ती आहे तीच अनुदान मिळत . म्हणजे लक्ष्मी सुध्दा प्राप्त होते . आजच ह्या लोकांसमोर बोलताना मी सांगितलं कि जेव्हा कुंडलिनी जागृत होते आणि तुमच्या हातून चैतन्य लहरी वाहू लागतात त्याच्यावर आम्ही पुण्याला प्रयोग करून पाहिले तर जवळ जवळ दीड ते दोन फुटा पर्यंत आम्ही सूर्यफूल तयार केलं . आणि एकेका फुलाला पाऊण ते पाव किलो पर्यंत तेल निघू शकत . साठ किलो आम्ही फक्त  तांदूळ लावले तेही बासमती ,ते बासमती होणार नाही म्हणाले . आणि त्या साठ किलोतून आश्चर्य म्हणजे सतराशे किलो सुंदर बासमती  तांदूळ निघाले . ह्या चैतन्यांनी तुम्हीच प्रभावित होत नाही तर सगळी सृष्टी प्रभावित होते .

त्यांनी ह्या पाण्याला प्रभाव येतो जिथे विहीर नसेल तिथे तुम्ही विहीर काढू शकता . विहीर कुठे आहे ते तुम्हाला समजणार त्यातल्या पाण्याला तुम्ही चैतन्य दिल कि थोड्याशा पाण्यातच पुष्कळशी तुमची शेती होऊ शकते . शेतीवर अनेक प्रयोग मी करून पहिले . त्यातले काही प्रयोग आधी विलायतेत केले होते . तर त्या ठिकाणी अत्यंत औद्योगिकरण झाल्यामुळे त्याच्यातुन निघालेली जी काही वाईनची गंदि आहे त्यांनी संबंध हवा दूषित होऊन एक दूषित पाऊस पडण्याची एक आपोआपच घटना घडून अली . तर हा दूषित पाऊस जेव्हा झाडावर पडू लागला तेव्हा सर्व झाड पटापट   मरू लागली . आणि हि झाड मेल्या मुळे ,कारण तिथे बर्फ फार पडतो पर्वतावर . तर तो बर्फ रोखायला सुध्दा काही व्यवस्था नव्हती . तेव्हा तो बर्फ वाहून नदीत गेला आणि तिथे पुराचे लोट आले . आणि आता आपल्याकडे दिसतात पर्वत जसे उघडे नागडे पर्वत तिथे झाले . ते लोक अगदी घाबरून गेले . आणि त्यांनी एका आमच्या सहजयोग्याला तो सुध्दा डॉक्टर आहे म्हणजे ह्या शास्त्रा मध्ये शेतकी शास्त्रामध्ये तो डॉक्टर आहे त्याला निमंत्रण दिल आणि सांगितलं कि तू तुझ्या चैतन्याचा प्रयोग करून बघ . तेव्हा चैतन्याच्या प्रयोगात त्यांना असं कळलं कि साठ वर्षाची जी जुनी झाड आहेत ती तर मेली पण त्याच्या नंतर ची सगळी वाचली . त्या नंतर मी असा विचार केला कि जर त्या ऍसिड रेन सारख्या घातक आणि विषारी अशा पावसा पासून  जर तुम्ही ह्या झाडांची रक्षा करू शकता ह्या चैतन्या मुळे कोणत्याही प्रकारची फळ आणि फुल कोणत्याही देशात लागू शकतात . असा विचार करून मी तिथून बी बियाणे आणले . आणि अशी झाड तिथे कधी होणार नाही असं लोकांचं म्हणणं होत किंवा अशी फुल तिथे कधीही होणार नाही असं लोक म्हणायचे तिथे त्या बियाणांची लागवड केली आणि सगळं व्यवस्थित झालं . ते पहिल्या बरोबर जपान वरून मला निरोप आला कि तुम्ही आम्हाला जर कट फ्लॉवर्स म्हणजे कापलेली फुल दिलीत तर आम्ही स्वतः विमान घेऊन तुमच्या कडे येऊ . आता त्या परिसरातले जेव्हडे शेतकरी आहेत मी त्यांना हे बी देणार आहे . आणि त्यांच्या कडून हि फुल मी उगवून घेणार आहे . आणि जे काही पैसे येतील तिथून ते पूर्ण च्या पूर्ण त्यांना देणार आहे . मला काही मध्ये पैसे खायचे नाहीत . हे पैसे खायचा आजार हा महाराष्ट्रात गेल्या पंधरा वीस वर्षात एव्हडा वाढलेला आहे मला आश्चर्य वाटत . त्यामुळे गरिबी जिथल्या तिथे जाणार . त्याहून हि लोक जास्त गरीब होतील आणि त्यांना जर दोन पैसे दिले तर परत अशाच लोकांना वोट देतील आणि निवडून देतील जे लोक तुम्हाला आणखीनच गरीब दशेत घालतील . हि गरिबी काढण्याचं एकच राजकारणात न जाता मार्ग आहे तो म्हणजे उत्पादन वाढवणे . आणि ते उत्पादन तुम्हाला सहजयायोगात येऊन होऊ शकेल . पण एक गोष्ट लक्षात ठेवली पाहिजे . मी जरी तुम्हाला बी बियाणे फुकट दिल तरी सुध्दा तुम्ही सहजयोगी नसला तर ते काही जमणार नाही . कारण परमेश्वराची गोष्ट आहे . तेव्हा परमेश्वरी कार्याला तुम्ही परमेश्वराच्या साम्राज्यात यायला पाहिजे . जर तुम्ही परमेश्वराच्या साम्राज्यात नाही आलात तर ते म्हणतील तुम्ही ह्या शासनाच्या राज्यात आहात त्याचंच तुम्ही बघा . जर तुम्ही परमेश्वराच्या साम्राज्यात आलात तर आम्ही तुमची मदत करू . मग सगळे देवदूत धावून येतील तुमच्या साठी . आणि तुमची मदत करतील . आपण देव देव म्हणतो आणि त्याची पूजा करतो पण आपल्या मध्ये काहीच परिवर्तन झालेलं नाही . जे लोक देव देव करत फिरतात ते तरी लोकांना नुसते लुटत बसलेत . आणि आंधळे पणा ची तर एव्हडी कमाल झालेली आहे कि आता तुमची मुल तुम्हाला म्हणणार आहेत कि आम्हाला असला देव नको ,धर्म नको आणि हे असलं लुटारू पण नको .

आणि आजचे जे शास्त्रज्ञ आहेत ते म्हणतात कि देव नाहीच मुळी . म्हंटल हे बघा तुम्ही जर शास्त्रज्ञ असला तर डोकं उघड ठेवा . देव हा आहेच . तो सिध्द होई पर्यंत तुम्ही कस म्हणता कि देव नाही म्हणून . आम्ही सिध्द करून दाखवतो . तेव्हा योग म्हणजे परमेश्वराशी एकाकारिता साधने . जस ह्या माइकला तुम्हाला मेन पॉवरला लावावं लागत तसाच तुमचा सुध्दा संबंध परमेश्वराशी ,त्याच्या परम चैतन्याशी जी सगळीकडे पसरलेली शक्ती आहे त्याच्याशी झाला तर तुमच्या मध्ये ह्या सगळ्या शक्त्या जागृत होऊ शकतात . ह्या लोकांची व्यसन पटापट सुटली . एका रात्रीत लोकांनी व्यसन सोडली . मला फार ऐकून वाईट वाटलं कि मनोरीला दारूचं पीक फार पिकलेलं आहे . अहो हे लक्षात ठेवा हि रेणुका देवीची जागा आहे . दारूचं तिला अगदी वावडं आहे . आणि त्या फंदात पडू नका . मी तुम्हाला आधीच सांगून ठेवते कि यांच्यात ज्या नुकसानी होतील त्या तुम्हाला ,तुमच्या मुलांना आणि तुमच्या अनंत कुळांना भोगाव्या लागतील . फक्त सहजयोगात स्वतःच्या आत्म्याची प्राप्ती करून घ्या आणि एका गौरवात उभे रहा . असल्या लाचारीच्या जीवना पेक्षा एका उच्चतर ,वैभवशाली जीवनाला आपण का मानु नये . आणि जी आपल्याजवळ सर्व शक्ती आहे आपल्याला कुणाकडून घ्यायची नाही ,शासनाकडून घ्यायची नाही .कुणाकडून मागून घ्यायची नाही . आपल्यात जी शक्ती आहे ती आपण का जागृत करून घेऊ नये . आणि तिकडे आपण का लक्ष देऊ नये . सांगायचं म्हणजे ह्या लोकांची बुद्धीच फार प्रगल्भ आहे आणि शुध्द बुध्दी यांची . आपल्याकडे म्हणजे बाष्कळ आणि थिल्लर पणा फार अलीकडे वाढलेला आहे . त्या मुळे होत काय कि जी एव्हडी गहन आणि महत्वाची गोष्ट आहे ती राहून जाते . आणि फालतूच्या गोष्टीन मध्ये आपलं आणि आपल्या मुलांचं लक्ष जातंय . जर आपल्या जीवनाला काहीतरी अर्थ लावायचा असला तर जर ते उगीचच वाया घालवायचं असेल हसून खिदळून त्याला नष्ट करायचं असेल तर कोणीही रोखू शकत नाही . कारण परमेश्वराने तुम्हाला ती मुभा दिलेली आहे . वाटलं तर तुम्ही नरकात जा नाहीतर स्वर्गात जा . पण मी आई आहे म्हणून मी तुम्हाला बजावून सांगते कि हि वेळ परत येणार नाही .

मानोरी बद्दल मला फार मान आहे कारण मागच्या वेळेस मी आले होते इथे तर इथे फार छान चैतन्य आहे . पण तुम्हाला त्याची माहिती कशी होणार . तुम्ही जाणत नाही तुम्ही कोणत्या भूमीवर बसलात ते माहित नाही . अहो ह्या भूमीवर येण्यासाठी हे लोक आतुरलेत . पण तुम्हाला काही समजतच नाही तुम्ही कोणच्या महान भूमीवर बसले आहात . हि नुसती योगभूमी नाही हि महाराष्ट्राची भूमी आहे . इथे संतसाधुनी आपलं रक्त ओतलं आहे . ते काय सगळं वाया जाणार . त्यांनी जे सांगितलं कि तुम्ही आत्म्याला मिळवून घ्या जे ज्ञानेश्वर माउलींनी आपल्याला सांगितले आहे कि आता विश्वात्मके तोषावे ,तोषोनि द्यावे पसायदान . ते द्यायला आलो आहोत आम्ही तुम्हाला पसायदान . ते पसायदान घ्या . केव्हा तुमची जागृती होणार जेव्हा तुम्ही अगदी हालाकीच्या स्तितीत जाल ?जेव्हा चारपाच लोक श्रीमंत होऊन बाकीचे सगळे अगदी दलित ,अत्यंत अधोगतीला पोहोचलेले असाल . तेव्हा तुमच्यात जागृती होईल . अहो त्या पाकिस्तानात सुध्दा जागृती झाली . अजून आपण तिथेच रगडत पडलोय . तेव्हा सगळ्यांनी ग्रामस्थांना माझं असं म्हणणं आहे कि तुमच्या इथे देवीचं फार मोठं स्थान आहे . तिची शक्ती आहे . तेव्हा आपली शक्ती जागृत करून घ्या . आणि त्या शक्तींनी आपली समृध्दता वाढवा . इतकच नव्हे तर त्यांनी तुम्ही समर्थ व्हाल . समर्थाचिया  वक्र पाहे असा भूमंडळी कोण आहे . ते समर्थ करण्यासाठी मी आले आहे इथे . खेडोपाडी फिरत आहे . हे म्हणाले कि माताजी तुमचं एव्हडं छान भाषण झालं शास्त्रज्ञाना समजावून सांगितलं आता अजून काय पाहिजे . अहो म्हंटल ते पांढरपेशी आहेत . मला खेडेगावात जायचं आहे . आणि ह्या खेडेगावातल्या लोकांमध्येच खर चैतन्य येणार आहे . कारण अजून हि साधीभोळी माणस आहेत .

इतकी भोळी लोक आहेत . कि माझ्या दर्शनाला आले कि मला एक रुपया देणार . नाहीतर चार अणे देणार . अहो म्हंटल माताजी हे घेत नाहीत मग पाच रुपये घ्या म्हणे . त्यांना हे समजत नाही कि देवाला पैसा कशाशी खातात हे माहित नाही . इतकी साधीभोळी माणस आहेत . म्हणून आपल्या साधेभोळे पणाचा फायदा घेऊन इंग्रजांनी आपल्यावर इतके वर्ष राज्य केलं . आणि आता हे लोक करतील नंतर दुसरे येऊन करतील . हा साधेभोळे पणा मूर्खपणा नसला पाहिजे . अक्कल असायला पाहिजे . कि आपण आता समृध्द झालो पाहिजे . हि मी म्हणते शुध्द बुध्दी आहे . हि शुध्द बुध्दी असायला पाहिजे कि आपल्या मध्ये आत्मा आहे . आपल्या मध्ये हि शक्ती आहे . मग आपण ती का मिळवून घेऊ नये . जर उद्या आम्ही म्हंटल कि मी इथे हिरा ठेवला आहे तर सगळे धावत येतील घ्यायला . अहो पण तुमच्यातच तो हिरा आहे . तो दडलेला आहे . तो जर तुम्हाला मिळू शकतो तर का घेऊ नये आणि त्याच्या आश्रयाला तुम्ही का येऊ नये . एकेका माणसाला वृक्ष म्हणून उभ राहता येईल . पण पहिल्यांदा शुध्द इच्छा पाहिजे कि आम्हाला माताजी योग द्या .

जसा नामदेवांनी आईला जोगवा मागितला होता तो आता द्यायला आई उभी झाली तरी तुम्ही घेत नाही तर तुम्हाला काय म्हणावं . ते नामदेव आणि एकनाथ ,गोराकुंभार हे सगळे आपल्या आत्म्या बद्दल काय म्हणत असतील कि आम्ही एव्हडी मेहनत करून काय वाया घालवली . आणि हे कुठले बाजारबुडगे आम्ही जन्माला घातले . तर सिध्द करून दाखवले पाहिजे कि आपण महात्राष्ट्राचे महाराष्ट्रीयन आहोत . महा राष्ट्र ,एव्हडा मोठा अनादी काला पासून याला महाराष्ट्र म्हंटले आहे . आणि हे काय आपण व्यसनाधीन होतो . आणि नाहीतर बेकारच्या गोष्टीन मध्ये भांडण करून ,दुसरं म्हणजे महाराष्ट्रा मध्ये जी भाऊबंदकी बांधलेली आहे त्या भाऊबंधकीने एकमेकांचे गळे कापून च आपण शिष्ट होणार आहोत काय ?अहो जर सगळेच भाऊ मेले तर तुमचं कोण तुम्हाला विचारणार आहे . हि भाऊबंदकी सुध्दा बघा इतर देशातले लोक आहेत . कस आहे ह्या लोकांचं आपापसात देशाच्या द्रीष्टीने किती वैमनस्य आहे तुम्हाला माहित आहे . मुसलमानांचं यहुदी लोकांशी किती वैमनस्य चाललेलं आहे . आपापसात पण किती भांडण चाललेली आहेत . पण इथे त्यांची लग्न होत आहेत . आणि आम्ही हे काही मानतच नाही आम्ही फक्त विश्व धर्म मानतो म्हणून आम्हाला हे काही माहित नाही हे सगळं बेकार आहे . हे सगळं सोडून हे एकत्र झालेत . आणि एकजुटीने आणि एक पणाने यांनी इथे आज आगमन केले आहे ते तुम्हाला दिसत आहे . कसल्याही प्रकारची तक्रार नाही . तिथे इतक्या श्रीमंतीत राहतात ,प्रत्येका जवळ मोटारी आहेत सगळ्या जवळ घर आहेत . धुमाळ साहेब आले होते त्यांनी पाहिलं आहे त्यांची काय स्तिती आहे ते . आणि इथं चक्क कसे राहतात आपल्या इथे ,कुठेही जंगलात कसेही राहतात साधुसंतान प्रमाणे .

आपल्या कडे जे साधसंत झाले त्यांच्यावरून आपण उधाहरण घ्यावं . त्यांना काय सांगावं लागायचं का कि वाईट काम करू नका ,चोऱ्या माऱ्या करू नका . पैसे खाऊ नका किंवा दारू पिऊ नका . असं काही सांगावं लागायचं का ?ते आपोआपच तसे होते . तसेच तुम्ही होणार समर्थ . हि माझी आपल्याला कळकळीची विनंती आहे . आम्ही ग्रामस्थ आहोत माताजी आमचं कसाकाय होणार अशी लाचारीची स्तिती नको . तुम्ही स्वतःच ज्ञान एका मिनिटात मिळवू  शकता . तुमच्या इथे राहुरी जिल्ह्यातच मला काही लोक माहित आहेत कि ते कबीरा सारखं बोलतात . एव्हडं विद्वतेच आणि इतक्या व्यासंगी पणाच बोलणं ऐकून ,एक साधा गाडीवान मी पहिला इतका सुंदर बोलतो . आणि त्याला इतकी माहिती आहे ,मी म्हंटल त्याला कि तुला इतकी माहिती कुठून कळली तर म्हणतो माताजी तुम्हीच दिली मला . मी फारतर एकदोन लेक्चर दिले असतील पण सगळं आतच आहे संबंध ज्ञान आतच आहे . ते सगळं मिळालं . अजून तुम्हाला काहीच मिळालं नाही . ह्या मानव स्तीतीला जर काही माहित असत तर इतक्या चुका नसत्या झाल्या .

आज आपली मूल आपल्या पुढे आहेत . त्यांना आम्ही काय देणार आहोत . त्यांच्या साठी आम्ही काय व्यवस्था केली ?उद्या बेकारीत नाहीतर व्यसनात नाहीतर कसल्यातरी लाचारीच्या स्तितीत त्यांना आपण सोडणार आहोत . उद्या असा दिवस येउदे कि हि मंडळी तुमच्याकडे येण्या पेक्षा तुम्हीच परदेशात जाऊन त्यांना आपलं गाण ऐकवा . अशे दिवस येतील ,अशेच तुम्ही मोठे व्हाल असा माझा तुम्हाला आशीर्वाद आहे .

आता प्रश्न असतील तर विचारा . आता माझ्या समोर प्रश्न विचारा . मी गेल्यावर काहीतरी प्रश्न काढून उहापोह करत बसायचं नाही . नामदेव म्हणतात विकल्प नवऱ्याचा सोडियेला संग . तो विकल्प नको आत्ता विचारा माझ्या समोर .

प्रश्न -माताजी जेव्हा तुमचं नाव ऐकलं होत पाठीमागच्या वर्षा पूर्वी तेव्हा पासून मला जरा वेगळं वेगळं वाटतंय पण माझी कुंडलिनी जागृत झाली नाही किंवा काहीच नाही .

होईल ,होईल सगळं होईल . तुम्हाला वाटतंय ना मग झालीच पाहिजे . आता आपल्याकडे दर्शन हि एक टुम आहे . मग त्या साठी एकदुसऱ्याला मारायचं ,कसतरी ढकलायच हे सगळं काही आततायी पणा आहे . हे मला इकडचं येऊन कळाल . आमच्या नागपूरला दर्शन म्हणजे पहाणे . पायावर येणे असे नाही . तेव्हा पायावर कशाला यायचं आहे . मी बसले आहे ना तुमच्या समोर . हेच दर्शन . जो पर्यंत पायावर येणार नाही तो पर्यंत माताजींचं दर्शन आम्हाला काही झालं नाही . काही मी दगडाची मूर्ती नाही आहे . जिवंत आहे ना ?मग कशाला पायावर यायचं . मुळीच  येऊ नका माझ्या पायावर . जेव्हा तुम्ही समृद्धीशील व्हाल आणि मोठमोठाले योगिजन होऊन विचारणं कराल तेव्हा सगळे तुमच्या पायावर येतील . माझ्या वर कशाला यायचं . मी तुमची आई आहे . माझं काय विशेष आहे . मी अनादी काळापासून अशी आहे . मी काय मिळवलं आहे . माझ्या कशाला पायावर यायचं . तुम्ही मिळवलं म्हणून तुमच्याच पायावर यायला पाहिजे . तेव्हा त्याची गर्दी नको . पायावर येण्याची गर्दी नको . काही नको . त्याच्यात काही मिळत नाही . आता परवा आम्ही गेलो होतो श्रीरामपूरला तर तिथे इतकी गर्दी कि एकमेकांना मारामारी ते बघून मला इतकं वाईट वाटलं .नाही  काय करता आहात तुम्ही . हे जस देवळात घाई आणि त्यात एका बाईने तर मला ओरखाडून च काढलं . तिच्यावर ओरडले लोक . तेव्हा त्याची काही गरज नाही . मी बसले आहे हेच दर्शन आहे . आणि दर्शन घेऊन तरी काय करणार अहो देवळात बसलोच आहे कि आम्ही . इतकी दर्शन झाली काय फायदा झाला . काही मिळालं का ?नाही . आधी मिळवूया . आधी मिळवलं पाहिजे . कमावलं पाहिजे . आम्ही दिल्या शिवाय आमच्या काय पायावर येता . आम्ही काय दिलय तुम्हाला . कळलं का ?कुणी सांगितलं तुम्ही येऊन सांगितलं म्हणून . कारण मला म्हणायचंच होत कि माझ्या पायावर येण्याची काही गरज नाही . फक्त मिळवून घ्या स्वतःच . आईला काय वाटत कि मुलांना आपल्या सगळ्या शक्त्या देऊन टाकल्या पाहिजेत . तशीच कळकळ आहे माझ्या मनात . तुम्हाला सगळ्या एकदा शक्त्या देऊन टाकते . मग कसलं पायावर येन आणि कसल काय . हे सगळं मागच विसरून जा तुम्ही . सहजयोगामध्ये स्वच्छंद असलं पाहिजे .स्व छंद , स्व अम्हणजे आपला आत्मा त्याच्या मध्ये त्याच्या छंदात रंगलं पाहिजे . जसे हे रंगले आहेत . जस शिवाजी महाराजांनी सांगितलं आहे कि स्व धर्म वाढवावा . स्व म्हणजे आपल्या आत्म्याचा धर्म वाढवावा . म्हणजे बघा कशी शक्ती येते तुमच्यात . आणि तुम्ही कायकाय चमत्कार करून दाखवता . आणि तुमच्या साठी पण परमेश्वर कायकाय चमत्कार करतो ते हि बघण्या सारखं आहे . पुरे आता .

आता सांगायचं म्हणजे आम्ही इतके लोक  बरे केले . तुमच्या कुंडलिनीनी ,सहजयोगानीच बरे केले . बरेच लोक बरे झालेत . कॅन्सर सारखा रोग ,अनेक रोग ठीक झाल्यावर दिल्ली युनिव्हर्सिटीने सहजयोगाला मान्यता दिली . आणि आज दिल्ली मध्ये दोन डॉक्टरांना एमडी ची पदवी मिळाली आहे सहजयोगात . आणि लंडन मध्ये सुध्दा सात डॉक्टर लोक त्याच्यावरती रिसर्च करून राहिलेत . अन्वेषण करून राहिलेत . हि हंसी काय शक्ती आहे कि ज्याने अशे कठीण रोग एका क्षणात बरे  होतात . तेव्हा जर तुमच्या सगळ्यांच्या तब्बेती ठीक झाल्या ,तुम्हाला डॉक्टर ची गरज नाही लागली तुम्हाला औषध पाण्याला पैसा लागला नाही ,तुमची शेती जर समृद्ध झाली . तुमचं मन अगदी स्थिर झालं , समाधानात आलं तर मग आणखीन काय पाहिजे आपल्याला . आणखीन काही नको . बाकी जे लोक मिळवतात त्यांना काही सुख आहे का . अति पैसा म्हणजे सुध्दा फार दुःखाची गोष्ट आहे . त्यांना रात्ररात्र भर झोप येत नाही इन्कमटॅक्स च्या भीतीने . अति सत्ता पण दुःखदायी आहे . कारण वाईट मार्गाला लागतात . वाईट काम करतात . चरित्र ठेवत नाहीत . सत्तेमध्ये सुध्दा माणूस आंधळा होतो . पण स्वतःची आधी  सत्ता यायला पाहिजे . आपल्यावर सत्ता पाहिजे पहिल्यांदा . ज्याची स्वतःवर सत्ता नाही तो कशावर सत्ता गाजवणार . त्याच्या पाठीमागे लोक सांगतील कि हा माणूस असा आणि तो माणूस तसा म्हणून . तेव्हा आपली सत्ता आधी मिळवली पाहिजे . आणि आपली संपदा हि मिळवली पाहिजे .

प्रश्न -सहजयोग म्हणजे काय ?

सहजयोग म्हणजे सह म्हणजे तुमच्या बरोबर ज म्हणजे जन्मलेला . असा हा योग आहे . म्हणजे तुमच्या बरोबर तुमची कुंडलिनी जन्माला आलेली आहे . आणि मराठीत आपल्या सह शब्द आहे तस त्याला इंग्लिश मध्ये स्पॉंटेनिअस म्हणतात . असा सहजच असा हा घडतो म्हणजे हि एक जिवंत क्रिया आहे . जस एखाद्या बी ला आपण मातीत पेरावे आणि तिला सहजच अंकुर येऊन रोप यावं तसच तुमच्या मध्ये असलेलं एक शक्तीच स्थान अंकुरित होत आणि तीच कुंडलिनी जागृत होते . सहजयोग म्हणजे यांच्यात तुम्हाला काही उपद्व्याप करायला नको . काही त्रास करायला नको . उपास तपास ,नसते कर्मकांड ,कुणाला पैसे दे ,नंतर मग हे पुस्तक वाच ते पुस्तक वाच ,माहात्म्य वाचत बसा . नाहीतर पंढरीला जा नाहीतर इकडे जा तिकडे जा  . काही नको . काही करायचं नाही . तुमच्या आतच आहे . कुंडलिनीचा मार्ग अडीच ते तीन फूट आहे . ह्या तीन फुटाच्या मार्गासाठी एव्हडी पायपीट कशाला ?आणि ते सहजच घडत . पुष्कळ केलं तुम्ही देवासाठी . देवाला मागितलं किती . अरे किती भेटशील देवा आणि देव येऊन ठाकला तरी त्याला म्हणायचं कि आता तू कधी भेटशील . देव म्हणेल आता आम्ही येऊन ठाकलो तरी आता करायचं काय यांचं . तशातली स्तिती आहे . सहजयोग म्हणजे तुमच्या मध्ये असलेली कुंडलिनी शक्तीची जागृती सहज होणे . जी जिवंत क्रिया त्यांनी जो योग घटीत होतो म्हणजे परमेश्वराशी जी तुमची एकाकारिता येते त्या सर्व विश्वात पसरलेल्या परमेश्वरी चैतन्याशी जीतुमची  एकाकारीता येते त्याला योग अस म्हणतात . आणि तो सहजच घडतो म्हणून त्याला सहजयोग म्हणतात . बाकीच्या सगळ्या योगपद्धती सुध्दा एव्हड्या साठीच आहेत कि ह्या स्तीतीला माणसाला आणायचं . आता आम्ही आधी कळस मग पाया करून ठेवला आहे . म्हणजे आधी तुम्हाला पार करून टाकायचं ,तुमची कुंडलिनी जागृत करून तुमचं ब्रम्हरंध्र छेदून टाकायचं . आणि त्याच्या नंतर तुम्हीच स्वतःला बघून स्वतःला ठीक करायचं . त्याच्यात कुणाला असं म्हंटल कि बाबा असं करू नकोस कि झालं उठले ते . पण आपोआपच तुम्हीच स्वतःला बघायला लागता . म्हणजे समजा तुमच्या हातात एखादा साप  असला आणि अंधारात उभे आहात म्हंटल बाबा तो साप आहे फेकून दे पण नाही फेकणार तुम्ही ,कशावरून साप आहे तो . तो चावल्या शिवाय तर तुम्हाला काही कळणार नाही . आणि चावल्यावर तुम्हाला शुध्द राहणार नाही . पण जर आम्ही दिवा लावला तर ओळखाल ना तुम्ही कि हा साप आहे फेकून टाकाल स्वतःच . मला सांगावं लागणार नाही . म्हणून मी काही सांगत नाही . तुम्ही स्वतःच त्याचा अनुभव घ्या . म्हणून आधी कळस मग पाया . आधी तुम्हाला ह्या कळसाला छेदून ह्या ब्रम्हरंध्राला छेदून ,त्यांनी सांगितलं ना कि सहस्रारात आमची कुंडलिनी आली ,हे छेदून तुमचा संबंध आम्ही करून देतो . मग त्याच कनेक्शन बरोबर लावून घेतलं कि झालं . आधी निर्विचार समाधी ,निर्विकल्प समाधी येणार . आणि त्या मध्ये सगळं काही मिळणार . यांच्यात सन्यास घ्यायला नको ,गृहत्याग नको तसे काही करायला नको . उगीचच्या उगीच कशाला घ्यायचा सन्यास . ह्या संसारात राहूनच तुम्हाला सहजयोग मिळतो . आता इथे मंडळी अली आहेत आपल्या इथे येऊन पंचाहत्तर लग्न केली . आपल्या भारतातल्या मुली तिकडे दिल्या . तिकडली मुले इकडे अली . सगळ्यांचं व्यवस्थित चाललं आहे भांडण नाही तंटा नाही आणि त्यांच्या घरी आता जी मुल जन्माला आली आहेत ती सगळी फार मोठी साधुसंत आहेत . याची मुल तुम्ही बघाल तर ती किती शहाणपणाने वागतात ते बघून तुम्हाला आश्चर्य वाटेल . दोनतीन वर्षांची मुल देखील तुमची कुंडलिनी जागृत करतात . आणि आपल्या मुलांमध्ये ते अजून आलेले नाही . पण तुम्ही त्यांना जागृती द्या जी मुल ढ आहेत ती फार्स्टक्लास मध्ये पास होतात . जी मुल मूर्खां सारखी वागतात त्यांनी आपलं आयुष्य वाया घालवलं आहे ते रस्त्यावर येतात . त्यांना आवडणारच नाही ,तुम्हाला सांगावच लागणार नाही . स्वतःच ठिकाणावर येतील . स्वतःच आपल्या प्रकाशात आपण वाटचाल करतो .

प्रश्न - सात वर्षांपासून माझे पती आजारी आहेत . ते कसे ठीक होतील ?

त्यांना सहजयोगात आणलं का ?नाही ना . मग कसे ठीक होतील ते . अहो जर डॉक्टर कडे आणलाच नाही तर ते आजारीच राहणार . तुम्ही जर विहिरीवर नेलंच नाही तर तहान कशी भागणार त्यांची . असं करा तुम्ही एखादे सहजयोगी असतील तर त्यांना घेऊन जा घरी  आणि त्याची जागृती करा . मग येऊन मला सांगा पुढल्या वर्षी . ते तयार आहेत तुमच्याकडे यायला फुकटात . औषध नको काही नको . सगळं काम फुकटात याला पैसे लागत नाहीत . मी आधीच सांगितलं परमेश्वराला पैसे समजत नाहीत . जे लोक तुमच्या जवळ देवाच्या नावावर ,धर्माच्या नावावर पैसे मागतात त्यांना गावातून हाकलून द्यायचं . असे पुष्कळ इकडे बसलेले आहेत अगदी पीक आलाय म्हणे ह्या भोंदू लोकांचं . त्यांना जर नुसता माझा फोटो दाखवला तर ते पळत सुटतील . ताप होतो त्यांचा नुसता .

आता सेंटर वरती तुम्ही कळवा आणि त्यांना घेऊन जा . ते तुम्हाला बर करतील . पुष्कळशा आजारांना बर केलं आहे . आजारी माणस ठीक झाल्यावर परत करतच नाहीत सहजयोग . एखादा दिवा आपण ठीक करावा आणि त्यांनी प्रकाश दयावा तर वाटत हा दिवा ठीक करून उपयोग काय झाला हो . बेकारच गेल .

प्रश्न - कुंडलिनी जागृत करण्यासाठी काय करावं लागत ?

काही नाही आरामात बसा आता करून देते जागृत मी .

प्रश्न - आर्य काळात चार वर्ण पडले आणि आपला धर्म माणुसकी आणि मानव हि जात . मग आर्य काळात चार वर्ण पडले .

नाही हो ते पाडले गेले . बसा मी सांगते . नव्हते ते . ते पाडले . हा सगळा नंतरचा मूर्खपणा आहे . सुरवातीला माणसाच्या कर्मा नुसार त्याची जाती समजली जायची . देवीचं म्हणणं आहे '' या देवी सर्व भुतेषु जाती रूपेण संस्थिता '' म्हणजे तुमची जी प्रवृत्ती असायची त्या वरून असायचं . आता रामाच्या काळात वाल्मिकींनी रामायण लिहिलं . वाल्मिकी कोण होते ?मराठा किंवा ब्राम्हण नव्हते ते . आणि वाणी पण नव्हते . कोळी होते ते . एका कोळ्यांनी लिहिलं रामायण . आलं का लक्षात तुमच्या . आणि तो एक चोर होता पूर्वी . त्या वाल्याचा वाल्मिकी झाला हे आपल्याला माहित आहे ना . रामाने जेव्हा वनवास घेतला तेव्हा शबरीची उष्टी बोर कुणी खाल्ली ?अहो शबरी कोण होती भिल्लीण . आदिवासी . तिची उष्टी बोर खाल्ली उष्टी . हे काय दाखवत ?कि अवतरणाला माणुसकीच पाहिजे . हे सगळं नुसतं लोकांनी नंतर उपटसुम्भ आहेत सगळे पैसे उकळण्यासाठी केलेलं आहे . नसत्या जाती बनवून सोडल्या . कृष्णाच्या वेळेला व्यासांनी गीता लिहिली . व्यास कोण होते तुम्हाला माहित आहे ?एका कोळीणीचा असाच अवैधानिक मुलगा . तो शोधून काढला  आणि विदुराच्या घरी जो दासीचा पुत्र होता त्याच्या घरी जाऊन जेवायचे . दुर्योधनाकडे जेवायचे नाहीत . तो मोठा क्षत्रिय . तेव्हा हि जातपात नंतर लोकांनी अशी बनवली . पण अजून सुध्दा फार मोट्या मोठ्या संतांनी दासगणू म्हणून एक झाले फार मोठे आपल्या महाराष्ट्रात संत . ते ब्राम्हण होते . त्यांनी म्हंटलंय आम्हांसी म्हणती ब्राम्हण आम्ही कसले ब्राम्हण आम्ही जाणिले नाही ब्रम्ह . आगरकरांनी खूप ताशेरे झाडलेत . ते म्हणे पूर्वी बायका ठेवत असत आता लोक ब्राम्हण ठेवतात . असे अनेक लोकांनी या वरती ,नृसिहसरस्वती झाले त्यांनी केव्हढ्या अशा ब्राम्हणाची आणि पंडितांची काढली आहे .तसच प्रत्येक जन्मात झाले इकडे बडवे झाले तिकडे ते झाले . त्यांचं महत्व तुम्हीच वाढवलेलं आहे . तुम्ही साधे भोळे आहेत हाच तुमचा दोष आहे ना . डोळस नाही तुमची श्रद्धा . कोणी म्हंटल कि निघाले आपले . आता ज्ञानेश्वरांचं बघा त्यांच्या पायात वहाणा नव्हत्या . रखडत रखडत रस्त्यानी जायचं उन्हा तानात कशी ती भावंडं फिरली असतील . आता त्यांच्या पादुका काढल्या त्या घातल्या पालखीत आणि चालले सगळे भीक मागायला .अहो  त्यांना कुठली पालखी ,काय हि त्यांची विडंबना काय हि त्यांची थट्टा मंडळी आहे .  आणि त्याच्या दमावर खात चालले आहेत . इकडे पालखी अली इकडे जेवायला वाढा तिकडे पालखी अली तिकडे जेवायला वाढा . हे धर्माचे स्वरूप आहे . ज्यांच्या पायात वहाणा नव्हत्या त्यांच्या कुठल्या पादुका मिळवल्या तुम्ही सांगा . आणि गावोगाव त्यांच्या पादुका आहेत . असा हा धर्मभोळेपणा ,कुणी काही म्हंटल हे करायला लागले .

एक म्हणे मी कोथिंबीर नाही खात माताजी . म्हंटल का नाही खात ?म्हणे माझ्या आजीनी सांगितलं कि कोथिंबीर खाल्ली कि पाप लागत . म्हणजे आम्ही सगळे पापी च आहोत .  कुणीकही सांगावं आणि आपण ऐकून घ्यावं . कारण अजून आपण अज्ञानी आहोत . हे अज्ञान प्रकाशाने मिटणार आहे . म्हणून जागृती करून घ्यायची . नुसता चलाखी पणा करण हे काही सज्ञान होणं नाही . हे अज्ञानाच अति अति अज्ञानीपण आहे . पण प्रकाशात येन आणि परमेश्वराच्या सानिध्यात राहणं हे खरं सज्ञान आहे . ते मिळवलं पाहिजे . तेव्हा सांगायचं असं कि जी जातीपाती बनवली आहे हि सगळी कर्मा नुसार होती ती आता  आपण जन्मा नुसार करून ठेवली आहे . ते आम्ही काहीही मानत नाही . कारण हे सगळं खोट  आहे . याला काही अर्थ नाही . म्हणून हि जातपात यांनी आपल्यात भांडण होतात . मुलीच  लग्न म्हणे आम्ही माळी इथेच करणार . कशाला ,बर करा . एक वर्षाने आले परत माताजी नवरा मारतो आणि बायको त्याला फार त्रास देते . असं का . मग आता माळी  समाजाला जाऊन सांगा . माळी  समाजाचं काय म्हणणं आहे . ते माळी समाज म्हणतात कि  सोडून द्या नवऱ्याला आम्ही दुसरी मुलगी शोधून देतो . मग अशा समाजाला काय अर्थ आहे . कशासाठी एव्हडी धडपड करायची . तुमच्या मुली बाळीं च संरक्षण बघण्याच्या ऐवजी तुम्ही समाजाच्या नावाखाली त्यांना चिरडून टाकता . अहो ह्या शक्त्या आहेत तुमच्या . ह्या बायकांना चिरडून तुम्हाला काय मिळणार आहे . ह्या समाजाने कुणाही बाईला आज पर्यंत संरक्षण दिल आहे ? मग तिच्याच दमावर सगळं करण हे बरोबर आहे का . एक विचार करा ,आज मी सर्व जगात फिरलेली बाई आहे . सर्व जग मी पाहिलेलं आहे पण आपल्या महाराष्ट्रात ल्या बायकां सारख्या बायका मी पहिल्या नाहीत . इतक्या त्या महान आहेत . इतक्या त्या चांगल्या आहेत . काही काही वाईट  पण आहेत . असं नाही कि सगळ्याच चांगल्या आहेत . काही काही आहेत दुष्ट पण इतकं सहन करतात त्या . इतकं कोणीही सहन करू शकत नाही . सासूचा त्रास नणंदांचा त्रास नवऱ्याचा त्रास . दारुड्यांच्या त्रास पुरुषांचा त्रास . आमच्या समाजात स्त्रियांना आम्ही पुरुषानं सारखाच वागवतो . फक्त एव्हढाच कि स्त्री हि डाव्या चाकावर असते आणि पुरुष हा उजव्या चाकावर असतो . तेव्हा स्त्री ने पुरुषा सारखं वागू नये आणि पुरुषाने स्त्री सारखं वागू नये . मर्यादेत असलं पाहिजे . पण त्याचा मान हा ठेवलाच पाहिजे . अशा रीतीने अनेक गोष्टीं वर आम्ही तोडगा काढला आहे .

त्यांनी मला प्रश्न केला कि बाबरी मस्जिद आणि जन्मभूमीवर काय तोडगा आहे ?पेपरवाले मला उगीचच ओढतात याच्या मध्ये .

अगदी तोडगा आहे म्हंटल अहो रामजन्मभूमी एकच  आहे . मस्जिदी पुषकळ आहेत . तुम्ही आम्हाला दुसरी राम जन्मभूमी द्या . तर आम्ही देतो तुम्हालाही . हा तोडगा आहे त्याचा . बाबराने केली कि अकबराने केली ते सोडा पण रामजन्मभूमी एकच आहे त्याचा जन्म एकच ठिकाणी झाला ना . दुसरा त्यांनी प्रश्न विचारला कि इथे म्हणे फार भांडण चाललं आहे औरंगाबादला . कसल विश्व विद्यालयाचे . काय झालं भांडण कशाचं करता . म्हंटल आंबेडकरांचं नाव दिल्या मुळे . म्हंटल त्यात काय बिघडलं . अहो आंबेडकर फार थोर होते . मी त्यांना लहानपणा पासून ओळखते . फार थोर माणूस त्यांनी फार कार्य केलं आहे . त्या वेळेला दलित लोकांना फार त्रास दिला म्हणून त्यांनी ती व्यवस्था केली होती वीस वर्षासाठी केली होती . झालं त्यात काय वाईट केलं . मग तो एव्हडा थोर माणूस त्याच एव्हडं नाव दिल तर त्यात काय बिघडलं तुमचं विश्व विद्यालय काय बाटणार आहे ?तर म्हणे माताजी त्यांचे अनुयायी बघा कसे आहेत . अहो म्हंटल गांधीजींचे अनुयायी कसे आहेत ते हि बघा . सगळ्यांचेच अनुयायी एकाहून एक आहेत . दिवे लावलेत सगळ्यांनी . तेव्हा त्यांच्यावरून तुम्ही आंबेडकरांची परीक्षा बघू नका . सगळे जे म्हणतात कि आंबेडकरांनी हे लिहिलं ते लिहिलं ते अगदी खोट आहे . ते सपशेल खोट आहे . मी सांगते तो माणूस फार थोर आणि व्यासंगी माणूस होता . त्याना रामाबद्दल आणि कृष्णा बद्दल इतका आदर होता . हे सर्व लोकांनी आपलं काहीतरी महत्व करून घेण्यासाठी म्हणून थोतांडं काढलं आहे . उद्या जर तुम्ही असं म्हणाल गांधीजी अस म्हणाले ,अहो माझं सुध्दा अस म्हणाल माताजी अस म्हणाले . सगळं खोटच . माताजींनीच अस म्हंटल . अरे पण मी म्हंटलंच नाही . कस म्हणेन ?अस चुकीचं मी कस म्हणेन तस माझ नाहीच आहे . ते माझ्या व्यक्तित्वातच बसत नाही . म्हणून हे असे लोक स्वतःच अस काहीतरी काढण्यासाठी ,स्वतःच अस काहीतरी महत्व करण्यासाठी प्रत्येकाला कलाटणी देतात . सगळ्या अवतरणालाच अशी कलाटणी दिली ,मोठमोठ्या संतांना अशी कलाटणी दिली .

नामदेव गेले होते गोरा कुंभारांना भेटायला . आता कुठे गोरा कुंभार आणि कुठे नामदेव.  ते शिंपी तो कुंभार . त्यांना बघून काय म्हणतात कि निर्गुणाच्या भेटी आलो सगुणाशी . अरे तू निर्गुणातला संबंध सगुण उभा आहे . माझा तुला नमस्कार असो . अस नामदेव म्हणतात ज्यांच्या गाथा नानक साहेबानी आपल्या पुस्तकामध्ये लिहिल्या आहेत .  नामदेवांनी यांचं वर्णन केलं आहे . त्यांना काय जातपात होती . कि त्यांनी विचार केला कि हा कुंभार आहे . त्या वरून समजलं पाहिजे कि संतसाधु झाल्यावर जातपात ह्या सर्व मूर्खपणाच्या गोष्टी डोक्यात सुध्दा येत नाहीत . आणि हि सगळी भांडणाची मूळ आहेत . परमेश्वराने सृष्टी मध्ये मानव एकच निर्माण केला आहे . आणि त्यासाठी आपल्याकडे पुष्कळ आता समाजवादी निघाले आहेत . समाजवादी म्हणजे काय कि आमचा माणुसकीवर विश्वास आहे . पण हे आल कुठून , कन्फयुजस कडून , आम्ही त्यांना दत्तात्रयांचा अवतार मानतो . त्यांनी आधी समाजवादावर सुरवात केली . आणि त्याच्या पुस्तकात प्रत्येक चाप्टरवर प्रत्येक धड्यामध्ये लिहिलेलं आहे कि जर कुणाला समाजाची पर्वा असेल ,माणुसकीची पर्वा असेल तर आणि जो समाजवाद आहे अस म्हणतो त्यांनी दारूला हात नाही लावायचा . आणि सारे समाजवादी हे दारुडे आहेत . इतकच नव्हे तर आमचा देवावरच विश्वास नाही तर आम्ही दारू पिली तर काय झालं . म्हणून देवालाच गुंडाळून ठेवलं . असला समाजवाद हा पोकळवास आहे . समाजवाद म्हणजे हा आमचा सहजयोग . साम्यवाद म्हणजे आमचा सहजयोग . मार्क्स ने जे सांगितलेलं आहे लेनिन ने जे सांगितले आहे कि असे लोक जगामध्ये येतील त्याना कोणच्याही राज्याची गरज लागणार नाही . ते सर्व परमेश्वराच्या राज्यात येतील ते आज आम्ही केलं आहे . हे लक्षात घ्या . जी गोष्ट त्यांनी साम्यवादाची सांगितली तो साम्यवाद ,तो समाजवाद आणि असे सगळे वाद ज्याच्या गोष्टी लोक करतात ते सगळं आम्ही आज तुमच्या समोर उभं केलं आहे . ह्या नुसत्या गोष्टी आणि गप्पा भांडणाचं मूळ आहे . आम्ही तुमच्या समोर ते साकारून दाखवलं आहे कि एकाच माणसात हे सगळं आहे . तो समाजवादी आहे तोच साम्यवादी आहे आणि तोच परमेश्वराचा परम भक्त पण आहे . ह्या सर्वांची समग्रता आम्ही साधलेली आहे . तशी तुम्ही साधावी आणि थोर व्हावं . कारण आपल्या देशामध्ये विशेतः महाराष्ट्रात संतांनी तुमच्या आधीच फार उच्च पायरी ठेवलेली आहे . तुम्हाला सगळे आदर्श माहित आहेत . तुम्हाला सगळ्यांना मोठमोठी वचन माहित आहेत . ती आपल्या मुलांना सांगावीत आणि सन्मार्गाला लागावं . आता तुम्ही सगळे जागृती घ्या .

आता जागृती घेणं फार सोपं काम आहे . फक्त एक करा आई समोर काही टोपी घालायला नको . तेव्हा सगळ्यांनी टोप्या काढून ठेवा .

प्रश्न -तुमच्या हातात प्रकाश दाखवला जातो तसा काही चमत्कार बघायला मिळणार का . ?

हो मिळेल बघायला पण ती स्तिती यायला पाहिजे . फोटोत दाखवला होता म्हणजे आश्चर्य वाटत कारण तसे फोटो आम्ही कुणाला देत नाही . तसा आमच्या हाता मध्ये लाईट येतो ते फोटोतच आलेला आहे . पण तुमच्या इथे टाकळीला तिथे माझे सात फोटो घेतले तर माझ्या डोक्यावर संबंध प्रकाश येत होता . आणि सातव्या फोटोत मी नाही म्हणून असा हात केला तेव्हा तो थांबला . ह्या तुमच्या मियाच्या टाकळीत हे झालं . आणि तिथे पाय ठेवल्यावरच मी म्हंटल कि या इथे कुणीतरी मोठा साधुसंत झाला आहे . त्यांनी सांगितलं हो इथे एक  मिया म्हणून होते . मग सगळ्यांना पाठवलं दर्शनाला . तसच तुमच्या मानोरी बद्दल सांगितलं आहे . ती अशी तशी जागा नाही . तिथे फक्त बी पेरायला पाहिजे सहजयोगाचं . मग बघा . आम्ही सिध्द करून देऊ तुम्हाला . तुम्ही चमत्काराला नमस्कार करता हे चुकीचे आहे . नमस्कार करून तरी काय मिळणार आहे . नमस्कारच करणार पुढे काय ?पण तुम्हाला काहीतरी मिळवायचं आहे ,तुमच्यात काहीतरी घटीत झालं पाहिजे . हे जास्त महत्वाचं आहे . कुणीं जर नळ फोडून पाणी दाखवलं तर त्याला हि नमस्कार करता . एखाद्या बाईच्या अंगात भूत आलं तर देवी अली तिच्यात म्हणून लागले टिळे लावायला . हि काय भोळे पणाची कमाल आहे हो . अहो त्या देवीला काही फुरसत आहे कि नाही . तिला काय पडली आहे अशा बायकां मध्ये जायला . त्या सगळ्या मोलकरणीच असतील . पिसाटलेल्या . आपल्या मराठी भाषेत फार सुंदर शब्द आहे पिसाटलेलं . आता ते काय असत . ते हेच . देवी बरोबर घु घु करायचं आणि कशाचा नंबर सांगायचं तर मटक्याचा नंबर सांगतात . आता देवीला मटका काय काही माहित आहे का ?. आणि मग जायचं बायकांनी तिच्याकडे टिळा बिळा लावायचा ,प्या पडायचं . अरे काय हा वेडेपणा . चांगलं दिसतंय कि भूत आलेलं आहे तिच्या अंगात . आणि त्या भुताने काही सांगितलं तरी त्यावर विश्वास ठेवायचा . आम्ही सांगितल्यावर नाही विश्वास ठेवायचा . आणि मग देवीच्या देवळात जाऊन हे करायचं . बापरे . सगळ्या देवळामध्ये हाच प्रकार चालला आहे अगदी . आणि त्या ब्राम्हणांना समजत सगळं हसतात ते . ह्यांनीच आमची पब्लिसिटी होते म्हणतात . हो का म्हंटल . नरकाची पब्लिसिटी करता तुम्ही इथे बसून . त्याना काही भीती नाही देवाची . देवाच्या समोरच हा प्रकार चालू आहे सगळी कडे . समोर नाही म्हणा देवीच्या मागे करतात . त्या हि भितात म्हणा . मागच्या अंगणात सुरु आहे . आणि सगळा असा प्रकार चालू आहे . आणि आपल्या बायका इतक्या भोळ्या आहेत चालल्या त्याना कुंकू द्यायला ,आरती करायला . हंडेच्या हंडे पाण्याचे घेऊन घागरी घेऊन नाचायचं . काय त्याला अर्थ आहे . कोणच्या शास्त्रात लिहिलं आहे हे . कि अंगात असली भूत अली म्हणजे ती देवी असते . अहो देवी अंगात यायला त्याला स्पेशल असं काही लागत . त्याला काहीतरी विशेष असावं लागत . कशाचं ज्ञान नाही सकाळ भांडी घासायची आणि संध्याकाळी देवी अंगात येणार . दुसऱ्या दिवशी थकून पडल्या कि चालल्या परत भांडी घासायला . बर आता सगळ्यांनी जागृती घ्या .

प्रश्न -कुंडलिनी जागृती साठी पूर्वी जन्मोजन्मी तपश्चर्या करावी लागायची ना ?

झालं आता तुम्ही केली पुष्कळ . आता बसा . इतक्या जन्मो जन्मी केली आहे म्हणून तर तुम्हाला देती आहे . तुलसीदासा सारखं . श्री रामचंद्र समोर येऊन उभे राहिले त्यांना हि टिळा  लावला . त्याना ओळखलंच नाही . आता कसली तपश्चर्या करणार झालं ना सगळं . उपास झाले तपास झाले वाऱ्या झाल्या आणखीन काय राहील आहे . केस भादरून टाकले . तूप चारल आहे त्यांना . चारून चारून अगदी माजले आहेत सगळे . आता आणखीन काय पाहिजे . कसली तपश्चर्या करताय आता . एका पायावर उभं राहून झालं ,डोक्यावर उभं राहून झालं . आता काही करू नका . सरळ घ्या . आम्ही केलाय स्वयंपाक तुमच्यासाठी . भूक लागली असेल तर मिळणार . नसेल तर राहूदे . आणखीन काय तपश्चर्या करायची असेल ती करा . तोंडाला कपडा बांधून फिरायचं . नुसते प्रकार आहेत . देवाच्या नावावर स्वतःच्या जीवाला त्रास करून घ्यायचा . परमेश्वर तुमचा पिता . परम कृपाळू . प्रेममय . त्याच्या जीवाला दुःख देऊन तुमच्या शरीराला यातना देऊन त्याला सुख होणार आहे का ?तुम्ही आईवडलांना पाहिलं आहे तुमच्या , तुमचा साठी किती ते जीव तोडतात . मम्ग जो परमपिता परमात्मा आहे तो तुम्हाला असा त्रासात घालेल का ?तुमच्या कडून असा त्रास करून घेईल का ?असा विचार केला पाहिजे . विशेष करून जर तुम्हाला आईचा राग आला तर तुम्ही जेवत नाही आणि आईला त्रास देता . तेव्हा मला तर मुळीच चालत नाही उपास तापास . हा आपल्या शरीरा साठी करायचं असेल तर करा . देवा साठी करायच नाही . सगळे उपास बंद . तुम्ही करा उपास कि पैसे मागायला जा . हे धंदे आहेत . काही उपास करू नका . अहो तुम्ही उपास करता ,आम्हाला उपास करायचा ,उपास करायचा . मग देवच म्हणत असेल कि याना एव्हडे उपासाचे छंद लागलेत तर होऊदेत उपासमार . मग होताच आहे उपासमार तशीही . आणि ह्या सगळ्यांची उपासमार होत आहे त्यांना काय देव मिळाला आहे का .? हे सगळे प्रकार डोळे उघडे ठेऊन बघायला पाहिजे कि यांनी कुणाला देव मिळाला आहे का ?नाही ना मग ,मग काहीतरी दुसरच असल पाहिजे . कुठंतरी चुकलंय आपलं . वर्षाहून वर्ष केलं आपल्या आईवडिलानी केलं त्यांच्या वाडवडिलांनी केलं . आता आणलय सहज तर घेऊन टाका .

तेव्हा आता बसा माझ्याकडे दोन्ही हात असे करून बसा . पायात चपला असतील तर काढून ठेवा . डोक्यावर टोपी असेल तर काढून  ठेवा . आता बोलता बोलता च तुमची जागृती झाली आहे . आणि जे आता यांनी उदे उदे ग आंबे म्हंटल आहे आंबे म्हणजे कुंडलिनी . आणि महालक्ष्मीच्या देवळात म्हणाची कारण तिचंही नाव महालक्ष्मीचं . म्हणून तिथे जाऊन म्हणायचं कि तू उठ तू जागृत हो . आता तुमच्या हातात बघा काही गारगार वाटतय का ?वाटतंय . लक्ष द्या . चित्त इकडे तिकडे नाही घालायचं . सरळ हात करा अशे माझ्याकडे  . बघा वाटतंय का . आता मान  थोडी खाली घ्या आणि डावा  हात माझ्याकडे करायचा आणि उजव्या हाताने टाळूवर बघा अधांतरी धरून गारगार काही वरती जाणवताय का ते . टाळूतून काही येतंय का ते बघा . थंड थंड अशा लहरी येतील . आता उजवं हात माझ्याकडे करा . आणि डाव्या हाताने टाळूवर बघा काही थंड थंड येतंय का ते . आता परत डावाहात माझ्याकडे करा आणि उजव्या हाताने बघा . आल ना ?हि रेणुका देवीची कृपा आहे .आणि माझ्याकडे आता निर्विचरितेत बघा . दोन्ही हात असे करून माझ्याकडे . आता दोन्ही हात आकाशाकडे करून प्रश्न करायचा हे परामचैतन्य आहे का श्री माताजी ?अस तीनदा प्रश्न विचारा . आल ना हाताला आता घ्या हात खाली . आता बघा हातात गार येतंय का ते . आल .

आता ह्या चैतन्याची किमया काय आहे . हि कसली शक्ती आहे . त्या साठी इथे आपण सहजयोगाचा कार्यक्रम करूयात . लोक येतील ते तुम्हाला सगळं काही सांगतील . त्याची पुस्तक घ्या . समजून घ्या आणि जाणून घ्या . ती कशी वापरायची ?. आता कनेक्शन झालं तरी हि शक्ती कशी वापरायची हे शिकून घ्या . एकदम शांत वाटतंय ना . असो सगळ्यांना आमचा नमस्कार . आणि काही करून पायावर यायचं नाही . जेव्हा तुमचे वृक्ष उभे राहतील तेव्हाच पायावर यायचं . त्याच्या आधी कशाला .

परदेशात इतक्या लवकर काम होत नाही हि तुमची पुण्याई आहे . पूर्व जन्मी आम्ही बहू  पुण्य केले ते फळाला आले . नाहीतर तिथे तर माझे हात मोडतात . आता मानोरीला एक सेंटर काढा आणि सगळ्यांना फोटो पुस्तक सगळी मिळतील तिथे . सेंटर काढून तिथे ते चालवलं पाहिजे . हि तुमची जबाबदारी .