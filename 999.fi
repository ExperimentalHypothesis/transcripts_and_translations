Public Program, "Confusion: the Subtle Slavery". Birmingham (UK), 9 July 1982.

Meidän täytyy ymmärtää, että nykyaika on hämmennyksen aikaa.

Te ette tiedä, mitä te haluatte. Te ette tiedä, mitä te haluatte pyytää. Te ette tiedä, onko se, mitä teette, oikein vain väärin. Sekasorto on tarpeellinen, koska ilman sitä emme olisi niin epätoivoisia. Ilman epätoivoa emme etsisi. Mutta hämminki on nähtävissä vain, kun ihminen saavuttaa tietyn tilan tietoisuudessaan, tai tietoisuuden tason. Esimerkiksi Mooseksen aikana, kun ihmisen epätoivon tila oli erilainen, ja ihmiset halusivat päästä pois orjuudesta. Ihmisen ymmärryksen taso oli erilainen. Miten yhteiskunta pitäisi järjestää uudelleen, jotta saavutettaisiin paras mahdollinen tehokkuus. Nyt oli kyseessä hätätila.

Juutalaisten asema oli silloin epävarma. Tämä on toistunut eri maissa, monille eri sukupolville, kun on jouduttu epätoivoiseen tilanteeseen. Ihmisen orjuus oli yleistä tänä aikana. Aiemmin ihmiset eivät paheksuneet orjuutta. He olivat hyväksyneet sen ajan tapana. Tapahtui tietoisuuden muutos: "Tämä on orjuutta, emmekä enää halua sitä.” Tuli uusi johtaja hoitamaan asiaa. Nykyisinä aikoina meillä on piilo-orjuus, joka kalvaa meitä päivittäin, joka on niin ihmistä itseään tuhoava, että emme ole siitä edes tietoisia, ja tuhoudumme. Tämä tuhovoima tekee työtään niin monin tavoin, että jos emme herätä itseämme näkemään totuutta, on mahdollista, ettei luomakunnasta jää jäljelle mitään. On ihmisiä, jotka pitävät suuria puheita... Olen tavannut monia tärkeitä ihmisiä YK:ssa ja kaikissa suurissa tärkeissä järjestöissä. He kaikki puhuvat lähestyvästä tuhosta, tulevaisuuden shokista, joka tulee tapahtumaan.

He kirjoittavat isoja kirjoja. He keskustelevat. He käyvät mielenosoituksissa ja keskustelevat. He ovat kapakoissa ja keskustelevat. He ovat juhlissa ja keskustelevat. Mutta he eivät ymmärrä, mitä se tarkoittaa. Tämä tuho on sellainen tuho, jota ei ole koskaan ennen tapahtunut. Koska tämä tuho tulee ihmisen sisältä eikä ulkoa päin. Olemme saavuttaneet määrätyn tietoisuuden tason. Jos emme pääse ylläpitomme alkulähteelle, tämä tuho tulee tapahtumaan.

Nykyisin monet vähättelevät, “Unohda se, unohda se. Sehän nähdään.” Toisilla on tämä mielipide, “Ok. Unohda se. Mikä? Tuho? Ok. Ei sillä ole väliä. Nähdään huomenna.” Ja olen nähnyt joidenkin jäävän istumaan ja odottamaan: "Luojan kiitos, että tuho tulee ja kaikki loppuu. Huh! Meidän ei tarvitse rasittaa päätämme. Luojalle kiitos, että tuho on luvattu.” Minkä tahansa asenteen ottaakin, on huomattava että nämä ovat varsin vakavia asioita.

Tämä luomakunta on nyt saavuttanut oman kasvunsa ylärajan. Kasvu ilmenee ihmisissä. Ihmiset ovat kuin näyttelijöitä lavalla. Koko luomakunta ottaa osaa tähän tapahtumaan. Nyt teille pitää tapahtua vain yksi asia, teidän on saatava yhteys Jumalaan ja teidän pitää tulla osaksi kokonaisuutta. Teidän on tiedettävä oma merkityksenne ja tarkoituksenne. Jos tämä voi tapahtua teille, olette uudessa maailmassa. Tätä varten teidät on luotu. Teidät on tarkoituksella tehty ihmiseksi. Meidän on ajateltava.

Kaikkien tiedemiesten pitää edes yhden kerran kysyä tämä kysymys, "Miksi? Miksi meistä on tehty ihmisiä? Olemme kehittyneet eläisitä ihmisiksi, miksi? Mistä syystä?" Sama kysymys pyörii jokaisen etsijän alitajunnassa. Tämän takia kaikkialla maailmassa on niin paljon etsijöitä. Ja etsijät yrittävät saada selville, miksi me olemme täällä. Jotkut heistä löytävät vastauksen aineellisesta hyvinvoinnista. Nyt puhutaan lakoista rautateillä. Se on hyvin kapea näkemys kokonaisuudesta - hyvin kapea.

"Haluatte lisää palkkaa? Hyvä on, saatte sen." Mitä sitten? Ne jotka puhuvat kommunismista... Minä olen käynyt Moskovassa, olen menossa sinne taas. Jos kysyt heiltä, he vastaavat: “Emme ole vielä löytäneet iloa.” Minulla ei ole mitään kommunismia tai demokratiaa vastaan. Molemmat ovat minulle vain piloja. Te ette ole kommunisteja ettekä myöskään demokraatteja. Ainoastaan itseoivalluksen jälkeen voitte tulla samanaikaisesti molemmiksi. Koska teillä ei ole kykyä olla kapitalisti eikä demokraatti, ei teillä ole valtaa äänestää. Ette tiedä mitään itsestänne. Mitä äänestäisitte?

Te ette voi nähdä. Jos ei ole valoa tai kunnes tulee valo, ette näe. Kuinka me aiomme äänestää? Esimerkiksi äänestämme henkilöä - miksi? “Hän on hyvin mukava mies,” hyvä on. Mikä hänessä on mukavaa? Mistä tiedätte, että hän on mukava? Kuinka tiedätte, että hän ei ole paha mies? Voitteko sanoa, että henkilö, joka tänään näyttää hyvin mukavalta, ei tulevaisuudessa levitä skorpioneja tai käärmeitä ympärilleen? Henkilö, joka vaikuttaa hienolta luonteelta, saattaakin osoittautua epämiellyttäväksi ihmiseksi.

Ei ole mitään ehdotonta tapaa arvioida ketään. Miten sitten voimme äänestää ketään? Jos uskotte tietävänne miten arvioida, niin mielestäni teillä on vielä opittavaa. Koska te vielä teette paljon virheitä, ette halua myöntää: “Minä en tiedä.” Siinä asian ydin. Kunhan kehitytte niin, että sanotte: “En tiedä. Minä sanon, että hän on mukava mies, mutta en tiedä. En ole varma tästä henkilöstä.” Tähän päädytte, kun olette epävarma asiasta, jos haluatte tietää varmasti, onko jokin totta ja rehellistä. Tuntemuksemme rehellisyydestä ja kaikesta on pinnallista - se on niin kovin pinnallista. Meille rehellisyys tarkoittaa sitä, että jos te annatte minulle viisi puntaa, minä palautan teille viisi puntaa. Näin on.

Loppu. Se on rehellistä. Kaikki on niin pinnallista. Tämän vuoksi me emme koskaan voi olla tyytyväisiä. Vaikka saisitte 10% enemmän palkkaa tai 20% enemmän palkkaa, ette tule olemaan onnellinen. Uskokaa minua. Aineellinen hyvä ei koskaan tuo meille onnellisuutta. En kuitenkaan sano, että emme tarvitse aineellista hyvää. Me tarvitsemme aineellista hyvää. Mutta asian ydin on kuin kuppi, jossa on juomaa.

Jos olette janoinen, ette voi juoda tyhjästä kupista. Se voi olla kultainen kuppi, mutta onko sillä väliä? Te tarvitsette jotain, joka sammuttaa janonne. Kunnes tämä jano on sammutettu, ette ole onnellinen. Mistähän janosta puhutaaan? Onkohan se sitä, että ette ole vielä tunnistanut itseänne. Se on hyvin tiedostamaton jano. Se vain tulee - ette edes tiedä, mitä olette etsimässä. Ette tiedä, miksi olette onneton, ette tiedä, mitä haluatte. Alitajuntanne järjestelee asioitanne.

Nyt on tullut aika selvittää, mikä olette, ja mikä on teidän kunnianne, mikä teidän suuruutenne, mitä kykyjä teillä on. Ne ovat teissä sisäänrakennettuna. Kaikkina vuosina, joina kasvoitte yksilöllisessä evoluution prosessissanne, nämä rakennettiin teidän sisällenne niinkuin tässä kerrotaan. Ne ovat kaikki siellä. Voidaan sanoa, että minä olen vain katalysaattori. Minä olen vain sytytetty kynttilä. Ja tämä kynttilä koskettaessaan toista valmista kynttilää, sytyttää sen. Voittehan antaa sille komean tieteellisen nimen: "He aloittavat ladatun persoonallisuuden", sitä, tätä... Minä en ymmärrä. Minulle tämä on hyvin yksinkertaista. Me olemme kaikki valmiita siihen. Minä vain kosketan teitä ja te valaistutte, ja kun te kosketatte jotain henkilöä, myös tämä henkilö valaistuu.

Nyt te saatatte sanoa: “Kuinka se voi olla niin yksinkertaista?” Monet ihmiset sanovat: “Shri Mataji, te olette liian yksinkertainen. Miten se on mahdollista?” Minä en ymmärrä. Mitä sitten pitäisi olla? Kaksi sarveako tai muuta, että asia mutkistuisi? Kaikki elävä on hyvin yksinkertaista. Yksinkertaisuus on elämän tunnusmerkki. Oletteko nähnyt kukkaa? Kuinka yksinkertaista onkaan kukan kasvattaminen. Se vain tapahtuu. Hankitte vain siemeniä, kylvätte ne ja saatte taimet.

Miten yksinkertaista se on. Mietimmekö koskaan, miten se tapahtuu? Se näyttää varsin mutkikkaalta, jos alatte sitä ajatella. Tulette hulluksi, jos alatte analysoida sitä. Kuitenkin se on niin yksinkertaista. Samoin tämä tapahtuma, se on myös hyvin yksinkertainen asia. Se on nimeltään "sahaja". Sahaja-sanalla on kaksi merkitystä. Sahaja tarkoittaa samaa kuin "yksinkertainen" ja toinen merkitys on "myötäsyntyinen". Sahaja on yksinkertainen asia, koska se on teissä myötäsyntyisenä.

Myös nenänne on myötäsyntyinen. Asia toimivat näin yksinkertaisesti. Teidän ei tarvitse tehdä nenällenne mitään, painaa sitä tai tehdä mitään hengittääksenne. Nenä vain on. Samalla tavalla tämä myötäsyntyinen sahaja-prosessi on teissä. Se vain on sisällä. Minulle tämä kaikki on ehdottoman yksinkertaista, ja se tulee olemaan yksinkertaista myös teille niin pian kuin sen saatte. Tätä ihmettelyä yksinkertaisuudesta en itse voi ymmärtää. Miksi siitä pitäisi olla väittelyä? Oletetaan, että syötte jollakin tavalla.

Miksi pitää kysyä: "Miten syöminen voi olla niin yksinkertaista?” Se on yksinkertaista, koska se on elintärkeää. Kaikki elämälle tärkeät asiat ovat yksinkertaisia ja helposti saatavilla. Samoin kuin oma hengityksenne. Jos teidän pitäisi tehdä jotain erikoista hengittääksenne, hengittäminen ei olisi mahdollista. Kuinka moni ihminen jäisi eloon? Nyt tämä yksinkertainen asia, yksinkertainen menetelmä, on kaikkialla läsnäolevan jumalallisen voiman, Pyhän Hengen, menetelmä. Tämä kaikkialla oleva Jumalan voima on Shakti, alkuvoima, joka saa sen aikaan. Tiedättekö, kuinka tämä Shakti muutoin toimii? Olemmeko koskaan katselleet kukan muuttumista hedelmäksi? Kuka saa sen aikaan?

Ei yhtä kukkaa, vaan .. Teidän on täytynyt nähdä miljoonien ja biljoonien kukkien muuttuvan hedelmiksi. Ja kuka sen tekee? Me emme koskaan sitä ajattele. Me pidämme sitä itsestäänselvänä. Kaikki elävä on tämän jumalallisen voiman tekemää. Ihminen ei pysty tekemään mitään elävää. Se, mitä ihminen voi tehdä, on kaikki kuollutta tai kuolevaa. Me voimme tehdä pöydän, tuolin jne. jos puu on kuollutta. Me emme tee muuta, kuin kuollutta työtä.

Tämä kuollut asia hallitsee meitä, koska meillä on pinttyneitä tapoja. Olemme tapojemme orjia. Nämä tavat pitävät aineen mielessämme. Ja henki, joka on värähtelevä alkulähde ja kaikkea toimintaa säätelevä, piiloutuu lepoon. Jotenkin tämä piilevä voima valaistuu, ja huomiomme tulee valaistuneeksi, huomiomme valaistuu, meistä tulee erilainen henkilö. Meistä tulee joogeja. Meistä tulee yksilö, joka on yhteydessä Jumalaan. Tätä varten ei tarvitse käyttää erikoisia vaatteita. Ei ole väliä millaisia vaatteita käytätte. Ei haittaa miten kampaatte hiuksenne, tai millaista ruokaa syötte.

Tämä on jotain, joka on ihmisen sisällä. Sillä ei ole mitään tekemistä ulkoisten asioiden kanssa. Ideamme jopa hyväntekeväisyydestä ja ystävällisyydestä, kaikki tällaiset asiat ovat hyvin pinnallisia. Kun teistä tulee valo, myötätunto ja rakkaus, silloin teidän ei tarvitse komentaa itseänne lainkaan. Teidän ei tarvitse väitellä itsenne kanssa. Te vain tulette. Se vain virtaa. Myötätunto virtaa, se toimii. Teidän ei tarvitse kiistellä tai käskeä itseänne: “Minun pitäisi olla myötätuntoinen ja ystävällinen.” Teistä vain tulee sellainen. Minä menin Italiaan ja siellä oli kolme, neljä ihmistä, jotka olivat kiinnostuneita Sahaja yogeista.

Mutta he sanoivat: “Me emme halua liittyä Sahaja Yogaan.” Minä kysyin: “Miksi?” “Koska nämä ihmiset eivät polta.” Sanoin: “Minä en ole kieltänyt heitä polttamasta. Kysykää vaikka heiltä!" En koskaan sanonut: "Älkää polttako." Kysykää heiltä: "Poltatteko tai oletteko lopettanut polttamisen, onko Shri Mataji pakottanut teidät lopettamaan?" Joogit sanoivat: “Ei suinkaan. Meillä oli tapana polttaa askikaupalla savukkeita. Meillä oli tapana juoda alkoholia, olimme huumeriippuvaisia. Mutta jotakin tapahtui meille. Me vain lopetimme, emme tiedä miten se kävi. Niin yksinkertaista.

Shri Mataji ei koskaan kehottanut. Meistä vain tuli sellaisia. Mitä käskettävää on? Tarkoitan, että kun olette sen löytänyt, kun olette nähnyt valon, ei asia vaivaa teitä. Oletetaan, että näette täällä köyden. Saatatte olla peloissanne. Saatatte ajatella, että se on käärme. Jos ei ole valoa, ette voi nähdä. Saatatte juosta ympäriinsä, koko talo saattaa olla ylösalaisin. Mutta kun valo on päällä, sanotte: "Oi!Sehän on köysi, kaikki hyvin."

Kaikki pelot häviävät, koska olette nähneet ympärillenne. Kaikki paineet katoavat. Huonot tavat jäävät pois. Kaikki epänormaali jää pois. Ja teistä tulee ehdottoman normaali yksilö, ehdottoman normaali henkilö. Sellainen teistä pitää tulla. Mutta se on paljon, paljon enemmän. Tämä ei ole aimoastaan sitä, että fyysinen kuntonne paranee. Monia ihmisiä on parannettu. Teille on varmaan kerrottu, että syöpä on parannettu.

Kyllä se on totta, että syöpä on parannettu. Monia sairauksia on parannettu. Mielenterveyspotilaita on parannettu. Jos olette käynyt kauheilla guruilla, teidät parannetaan. Kaikki tämä tapahtuu. Mutta tässäkään ei ole kaikki. Tämä on vain sen vapauttava osuus. Vapauttava osa on se, että teidät vapautetaan kaikista näistä fyysisistä, mielen ja tunne-elämän ongelmista. Mutta toinen osa siitä on, että te itse saatte voiman. Teistä tulee profeetta.

“Jumalan ihmisistä tulee profeettoja.” Näin on sanonut teidän suuri runoilijanne, William Blake. "Jumalan ihmisistä tulee profeettoja ja heillä tulee olemaan valta tehdä muista profeettoja." Tämä on ennusmerkki. Hän on antanut teille ennusmerkin. Teistä tulee profeettoja. Tämä tarkoittaa sitä, että saatte voiman tehdä kaiken tämän itse. Jokainen voi tehdä sen. Pienet lapsetkin voivat tehdä sen. Pieni Olympia-tyttönen voi sen tehdä. Kun teistä tulee profeetta, tiedätte myös kaiken siitä: mitä olette tekemässä, kuinka teidän pitää se tehdä, kuinka Kundalini nostetaan, kuinka Kundalini pääsee kaikkien sairaiden keskusten läpi, kuinka pitää se siellä. Teistä tulee ehdottomia mestareita. Profeetat olivat... Voimme sanoa... Esimerkiksi William Blake oli profeetta.

Hyvä näin. Hän oli näkijä. Hän näki nykyaikamme tulevaisuudessa. Hän on ennustanut kaiken, mikä tulee tapahtumaan Sahaja Yogassa. Siitä ei ole epäilystäkään. En tiedä, kuinka moni on asiasta tietoinen. Hänen aikalaisensa pitivät häntä hulluna. He eivät uskoneet häntä. Kun hän puhui kaikista näistä asioista, että Jerusalem tullaan perustamaan Englannin laidunmaille, kukaan ei voinut sitä uskoa. He sanoivat: “Hänen täytyy olla hullu.” Mutta se aika on tullut.

Jerusalem on perustettava. Englannissa on jotain erikoista. Ja Blake näki sata vuotta sitten asian selvästi. Mutta kukaan ei häntä ymmärtänyt. Hän oli profeetta. Kukaan ei ymmärtänyt, mitä hän sanoi. Niillä, jotka ymmärsivät, oli myös akateemista mielenkiintoa häneen. Ja jotkut ihmiset tunsivat, että saattaa olla tottakin siinä mitä hän on sanonut ja kuvaillut. Niinpä te olette enemmän kuin profeetta, koska te ette ole kiinnostuneita tulevaisuuden näkemisestä, vaan te olette nykyhetkessä. Se kaukainen tulevaisuus, mitä he kuvailivat, josta he eivät nauttineet, on teidän nykyisyytenne.

Ja nyt teistä tulee mestareita. Kaikilla näillä hienoilla profeetoilla oli suuria ongelmia. Äskettäin keskustelin intialaisen diplomaatin kanssa, joka on korkeasti oppinut mies. Hän kertoi minulle, että suurin ongelma oli, miten pitkälle voimme päästä rationaalisuudella ja selityksillä? Oletetaan, että on olemassa "kaikkialla oleva voima". He sanovat: “Kuinka voimme uskoa tämän asian? Se on kaikki satua. Todistakaa se meille.” Väittelemällä ei sitä tietenkään voi todistaa, mutta ei sitä myöskään voi todistaa kokemalla. Niinpä he yleensä luovuttivat. Samoin Adi Shankaracharya... Hän kirjoitti Viveka Chudamanista ja kaikista näistä tutkimuksista, ja sitten hän luovutti.

Hän alkoi kuvailla Äitiä. Hän sanoi: “Minä luovutan. Siinä kaikki." Ihmiset sanoivat, että hän meni päästään sekaisin, koska hän ei voinut jatkaa tutkimustaan ja alkoi ylistää Äitiä. On kysytty: “Mitä väärää siinä on?” Sama tapahtuu Raamatun, Koraanin ja kaiken kanssa, joita ihmiset seuraavat niihin sokeasti uskoen. "Älkää kyseenalaistako mitään. ""Hyväksykää sellaisenaan mitä he sanovat." Tulkaa fanatikoiksi, tappakaa toisianne, kuolkaa .. Silloin on kaikki hyvin. Tai sitten vain luovutaan. Ala kommunistiksi.

"Ei Jumalaa." Jos teillä on elävät aivot, silloin teidän on parempi luopua kaikista uskonnoista. Meidän pitäisi sanoa: “Kaikki on höpinää.” Kristillisyys on toivotonta, koska on näitä kirkkokuntia. Islam on hyödytön, koska on fanaattisuutta. Tämä on hyödytöntä, koska on sitä tai tätä... Hinduismi on toinen järjettömyys. Koska tällä tasolla se näyttää tällaiselta. Tällä hetkellä se näyttää tältä. Se on merkityksetöntä, se on järjetöntä. Ihmiset eivät voi hyväksyä tätä sokeaa uskoa. Tiedemiehet sanovat: “Mikä on tämä sokea usko?

Me menimme kuuhun. Mitä siellä muka on? Me menimme kuuhun. Me emme koskaan nähneet Jumalaa. Mitä puhutte Jumalasta? Kuinka voisimme uskoa, että Jumala on olemassa? Mutta meidän täytyy nyt todistaa Jumalan olemassaolo. Meidän täytyy todistaa tämän Kaikkialla Olevan Voiman olemassaolo. Meidän täytyy todistaa meissä olevan hengen olemassaolo. Se on todistettavissa.

Se on saatava toimimaan. Näin vastaväitteet tulevat loppumaan. Vastaväitteillä ei sitä saavuteta. Sokealla uskolla sitä ei saavuteta. Järjellä sitä ei voi tehdä. Eikä tunnepohjainen kannatus vie perille. Sen on tultava toteen, tämä tapahtuma todella auttaa. Todellisuus, joka ilmaisee itsensä teidän keskushermostossanne. Tämän tapahtuman kautta tulette vakuuttuneiksi. Mutta se ei ole tavoitteemme.

Jos ette ole vakuuttunut, jumalallinen ei ole teistä kiinnostunut. Niinkuin ihmiset sanoivat: “Shri Mataji, olemme kiinnittäneet mainoksia, jotta ihmiset saisivat tietää, että olette täällä.” Vastasin: “Siinä kaikki. Siinä kaikki." Olemme kertoneet heille, olemme jättäneet heille viestin. Nyt, jos he tulevat, hyvä. Se on tehtävämme, tästä tiedottaminen. Jos he tulevat, jos he saavat itseoivalluksen, hyvä... Jos he vakiinnuttavat itseoivalluksensa, vielä parempi. Pyrimme todella siihen. Mutta me emme voi pakottaa siihen, emme voi pakottaa. Meillä emme yritä keinotekoisesti tehdä vaikutusta.

Kuten emme voi kuljettaa sirkusta mukanamme. Teillä on oltava oma herkkyytenne ymmärtää asian tärkeys. Ja teidän oman puhtaan älynne on osoitettava teille, että tämä on oikein. Emme voi langeta jalkojenne juureen vetoamaan: “Olkaa niin kilttejä.” Me emme voi anoa. Emme voi myöskään ylittää teidän yksilönvapauttanne. Teidän on noustava henkisesti omassa vapaudessanne ja omassa arvossanne. Koska olette kehityksen kärjessä, olette myös tämän luomakunnan kärjessä. Kukaaan ei voi pakottaa teitä. Jos haluatte mennä helvettiin, niin siitä vaan. Ottakaa kaksi juoksuaskelta ja voitte hypätä alas.

Jos haluatte mennä taivaaseen, sekin on mahdollista. Niinpä, täällä olonne aikana... Me emme huomaa, kuinka vaarallisia ovat tulevat ajat, ja kuinka elintärkeitä. Luomakunnan evoluution ajan kaikkein tärkein hetki on nyt, kun ihmiset etsivät ja Sahaja Yoga tulee näkymään suurille massoille. On hyvin onnekasta, että olette kokoontuneet tänne etsittyänne totuutta aikakausien ajan ja että Sahaja Yoga on tullut teille siunauksena, koska jumalallinen voima haluaa päästä toimimaan. Ihmiset, jotka tulevat luokseni, ovat hyvin eritasoisia. Jotkut keskinkertaisia, toiset ehdottomasti perustasoa. Perustason ihmiset tulevat kysymään: "Äiti, miten saisin työtä? Olen hakenut työpaikkaa." Tai ehkä jotain vähän parempaa. Jotkut saattavat sanoa: “Äiti, minä en ole sairas, mutta...” Hyvä on, näinkin voidaan tehdä.

Yksilöt, jotka ovat hyvin korkeaa laatua, - mikä hyvänsä heidän ongelmansa onkin, mitä tahansa ns. syntejä he ovat tehneet - ne on annettu täysin anteeksi. Syyllisyyttä ei tarvitse tuntea lainkaan. Sahaja Yogan ensimmäinen mantra on sanoa, “Äiti, minä en ole syyllinen”, ainakin kolme kertaa. Niin, on ymmärrettävä, että olette siihen valmiita. Teitä kunnioitetaan siitä, ja teidän tulee se saada. Ei ole tarvetta sanoa: “Mitä olen tehnyt? Tililläni on niin paljon virheitä.” Ei mitään tällaista. Minä olen täällä kuin pankkiiri. Minun on vaihdettava shekkinne rahaksi ja saatte rahanne.

Siitä ei ole epäilystä. Te ette tiedä, paljonko teillä on rahaa pankissa, vai tiedättekö? Minä tiedän. Joten, älkää tuomitko itseänne. Jättäkää se minun huolekseni. Se on minun tuomioni, ja sen tapahtuessa, jos teillä on puhdas äly, ymmärrätte, että tämä on, mitä se on. Ja teidän on se hyväksyttävä. Tietenkään siitä ei voi maksaa. Mielestäni se idea on järjetön: “Me voimme maksaa siitä. Kuinka kauan meidän pitää säästää?"

Pitäisi ensin olla organisaatio. Meillä ei ole organisaatiota. Te tiedätte sen erittäin hyvin. Jumalaa emme voi järjestää. Näitä asioita emme voi järjestää. Ei meillä ole jäsenyyttä, ei mitään sellaista. Tietenkin meillä on nimilista. Me ilmoitamme teille ohjelmista. Tämä on eri asia. Lisäksi Sahaja Yogassa kaikki eivät ole tekemisissä heti kaiken kanssa.

Ensin heille annetaan itseoivallus. Sitten arvioidaan, miten pitkällä he ovat. Asteittain, heidän kasvaessaan, heille kerrotaan suurempia totuuksia, sillä joskus he saattavat saada shokin. Ei ole helppoa kestää totuutta. Ajoittain se on hyvinkin vaikeata. Kuten, kun kerroin heille, että ei ole mitään eroa sen välillä mitä Kristus opetti ja mitä Krishna on sanonut. Päinvastoin, Krishna sanoi, että teitä ei voi tuhota. Mikään ei voi tuhota henkeä. Tämän Kristus todisti. Ja Hindut olivat tappaa minut.

He eivät kestäneet tätä. Mutta, jos sanon jotain Krishnasta, kaikki kristityt tulevat arvostelemaan minua. Tämä on suuri ongelma. Näettehän, jos puhuu heille Krishnasta, kristityt eivät pidä siitä. Jos puhuu Kristuksesta, hindut eivät pidä siitä. Jos puhuu sikhismistä, Islamista, muslimit eivät pidä siitä. Ja jos puhut Profeetta Muhammedista, sikhit eivät pidä siitä. Minä en ole täällä miellyttämässä ketään. Olen täällä kertomassa totuuden uskonnoista. Ne ovat kaikki yhtä ja samaa.

Ja kuin hölmöt ja typerykset me käymme toisiamme vastaan. Niiden välillä ei ole mitään eroa. Ne ovat kaikki samaa. Ehdottomasti yhtä. Sellainen yhtenäisyys ja ymmärrys vallitsee niiden välillä, ettei niitä voi erottaa toisistaan. Ne kuuluvat yhteen samoin kuin kuun valo kuuluu kuulle, tai auringon valo auringolle. Vain meidän tietämättömyytemme aiheuttaa tällaisia syytöksiä niitä vastaan. Ja tämän te itse toteatte Sahaja Yogassa. Se tulee todistetuksi tietoisuutenne tason noustessa. Kundalininne kautta saatte todennuksen, mitä tahansa sanon, tulee todistettua oikeaksi.

Kun Kundalini noustessaan pysähtyy, teidän on päästävä myyttisten ideoidenne yli, muutoin Kundalininne ei nouse. Te itse opitte asteittain, että minä puhun totta. Mitä minä sanon Profeetta Muhammedista on totuus. Ja te opitte sen. Meillä on ollut tarpeeksi taisteluja. Meillä on ollut tarpeeksi järjettömyyksiä. Katsokaa nyt mitä tapahtuu. Katsokaa nyt mitä tapahtuu. Israelilaiset tappavat palestiinalaisia ja päinvastoin. Uskotteko, että tappamalla he tulevat saavuttamaan Jumalan? Näiden väärien aatteiden on hävittävä.

Meistä pitää tulla universaaleja kansalaisia - tulla. Te tulette sellaisiksi. Onko yksilö muslimi, hindu, kristitty tai mitä tahansa... Kun teistä tulee universaali kansalainen, voitte tuntea toisen yksilön kehityksen tilan sormissanne. Kristus on sanonut, “Kätenne tulevat puhumaan.” Meidän ei tarvitse haastaa pyhiä kirjoituksia. Meidän on nähtävä sisäinen valo kaikessa, mikä on kuvailtu. Se tekijä, mikä meitä erottaa, on itse asiassa yhdistävä tekijä. Erilaisuudella on niin kaunis yhdistävä vaikutus. Kuitenkin sen voi nähdä vain nostamalla Kundalini. Ei ole mitään ulospääsyä. Koska Kundalinin noustessa tapahtuu yhdistyminen.

Ja alatte nähdä sen todellisena kokemuksena. Toivon, että ymmärrätte, mitä olen sanonut. Vastaväitteet eivät tule antamaan teille itseoivallusta. Sen täytyy vain tapahtua. Ei ole väliä vaikka olette kruununprinssi, tai saatatte olla kuningas tai mitä tahansa. Sillä ei ole väliä. Tämä on yksilön oma tapahtuma, jonka pitää tapahtua. Kundalini on teidän oma Äitinne sisällänne. Puhun tässä ilmiöstä nimeltä Ruh. Rituaaleilla ette voi päästä Jumalan lähelle.

Teillä on oltava yhteys Jumalaan. Kaikille maailman ihmisille, jotka ymmärtävät ja ajattelevat on tärkeää tietää, että täytyy olla olemassa totuus, jonka me voimme todentaa. Se on luvattu kaikissa uskonnoissa ja pyhissä kirjoissa. Ja sen täytyy tapahtua. Jumalan siunausta teille kaikille. Nyt voisitte esittää kysymyksiä, yritän vastata niihin parhaani mukaan. Olkaa hyvä, esittäkää kysymyksiä. Ja pahoittelen vielä, että myöhästyin, siellä oli tosi paha liikenneruuhka... Ole hyvä. ["] Mitä eroa on Teidän joogallanne, Hatha Yogalla ja Raja Yogalla? Minäpä kerron.

Todella hyvä kysymys, Hatha Yogasta ja Raja Yogasta. Moderni Hatha Yoga, en ymmärrä sitä ollenkaan. Patanjali Shastra kirjoitti siitä. "Ha" "Tha". "Ha" ja "Tha" ovat juuri nämä kaksi kanavaa, joista teille on kerrottu. Ja Ashtanga tarkoittaa, että on olemassa kahdeksan Hatha Yogan muotoa Patanjalin, kirjoittajan mukaan. Kaikkein tärkein, esiaikaisin ja ensimmäinen on "Ishwara Prahnidhana", joka tarkoittaa Jumalan ilmenemistä ihmisen sisällä. Näissä akrobaattisissa liikkeissä ei ole mitään jumalallista. Siitä ei koskaan puhuta. Jumala unohdetaan.

Ajatellaan vain laihtumista. Ei mitään muuta. Kaikki haluavat tulla filmitähtien näköisiksi. Kukaan ei halua tulla joogiksi. Nämä ovat aivan eri asioita. "Ishwhara Prahnidhana" - teidän pitää ensin saada itseoivallus. Yksi näistä kahdeksasta on Yama Niyama. Niyamassa on vain yksi fyysinen harjoitus ja sekin keskittyy Kundaliiniin. Mekin käytämme joskus Hatha Yogaa. Jos Kundaliini pysähtyy johonkin tiettyyn keskukseen fyysisen ongelman takia, me teemme joitain sopivia asanoita tai harjoituksia poistaaksemme ongelman.

Mutta se on aivan eri asia. Moderni Hatha Yoga on tällaista: Minun pitää esimerkiksi matkustaa Lontoosta Birminghamiin. En käynnistä autoa ollenkaan, kääntelen vain rattia vasemmalle ja oikealle ja seison täysin liikkumattomana. Sitten luulen tulleeni perille Birminghamiin. Minulla on kartta, ja kääntelen rattia vasemmalle ja oikealle... Tai vielä pahempaa... Sitä voisi verrata siihen, että ottaa kaikkia lääkkeitä yhtä aikaa tietämättä mitä sairauksia itsellä on. Hyvin umpimähkäistä. Kukaan näistä opettajista ei ole saanut itseoivallusta. Miten he voisivat ymmärtää Hatha Yogan merkityksen? En ymmärrä sitä. Intiassa Guru on oivaltanut sielu.

Hän voi olla muslimi tai hindu tai kuka tahansa. Mutta hänen pitää ennen kaikkea olla oivaltanut sielu. Brahmin on oivaltanut sielu. Nykypäivänä brahminit voivat olla vaikka kokkeja. Tämän päivän Hatha Yogan koko ajatus on teennäinen. Ja sitten Raja Yoga... Ymmärrättekö nyt, Hatha Yoga on jotain ihan muuta... Hatha Yoga alkaa sen jälkeen, kun Sahaja Yoga on saavutettu. Mutta Hatha Yoga on vasta sen lisäksi. Voimme käyttää sitä jos tarvitsemme. Kun tarvitsemme sitä, otamme sen käyttöön. Toinen kysymys oli Raja Yogasta.

Ihmiset ovat ymmärtäneet väärin myös Raja Yogan. Esimerkiksi sen miten Kundalini nousee. Teidän pitää ymmärtää, että tämä on valtava tapahtuma. Kundalini nousee ylöspäin. Ei alas maan vetovoimaa kohti. Se liikkuu ylöspäin. Jotta tämä voisi onnistua, pitää tiettyjen asioiden tapahtua. Esimerkiksi kun Kundalini nousee, kun se lävistää toisen keskuksen, se tavallaan laajenee siellä. Kundalini ei siis laske alas. Tätä kutsutaan nimellä 'bhandas'.

Se on 'bhandas' tai laajentuminen. Sitten Kundaliini nousee ja saattaa keskukset yhteen, Ja nousee edelleen Vishuddhi-chakran läpi. Siellä kaikki energia otetaan käyttöön. Joskus siellä voi olla pieni tukos, se aukeaa. Mutta te ette tunne mitään, kaikki tapahtuu niin nopeasti. Se käy niin nopeasti, että ette edes tunne sitä. En tiedä millaisen muun vertauksen tästä voisi antaa. Ehkä sana 'Concorde' (hypernopea kone) tuo teille mieleen jotakin. Oletetaan, että olette juuri nouseet lentokoneeseen ja olette jo perillä. Kundalini voi nousta ylös sekunnin murto-osassa, ettekä te tunne tätä ollenkaan.

Kuten koko maailma on niin iso, että ette huomaa sen olevan pyöreä. Ympärysmitta on niin suuri verrattuna siihen mitä pystytte näkemään, että te ette näe sen olevan pyöreä. Samalla tavalla Sahaja Yoga on nopea menetelmä saada Kundalini nousemaan. Ei ole mitään sen vertaista. Tänä päivänä Sahaja Yoga on niin nopea. Te ette tunne mitään, se vain tapahtuu. Teidän silmänne myös laajentuvat. Olen nähnyt, että nämä hölmöt Raja Yogan harjoittajat laittavat jopa tippoja silmiinsä, että pupillit laajentuisivat. Koska on sanottu, että teidän silmänne pitää avautua, he leikkaavat kielensä ja työntävät sen nieluun. Amerikassa oli eräs, joka leikkasi ja taivutti ihmisten kieliä, nämä kulkivat kielet ulkona roikkuen.

Vielä tänä päivänäkin on ihmisiä, jotka kärsivät tämän gurun teoista, ja joiden kielet ovat vahingoittuneet. Heillä oli tapana työntää kieli taaksepäin. Voiko tällaisilla tempuilla muka saada Kundalinin nousemaan? Jotkut haluavat tällaista. Sille ei voi mitään. Sen pitää olla spontaania. Sen pitää olla vaivatonta. Sen pitää tapahtua Jumalan rakkaudessa ja huolenpidossa. Miksi pitää taittaa niskansa tyhjän takia? Minkä vuoksi?

Aluksi ajattelin, että se on lapsellisuutta. He haluavat tehdä teoillaan vaikutuksen äitiinsä, kuin lapset, jotka kiukuttelevat saadakseen äitinsä huomiota. Mutta nyt minusta tuntuu, että he ovatkin ihan tosissaan. Hyvin yllättävää. Niin pitkälle on menty. Tällainen vahingoittaa chakroja. Se vaikeuttaa Sahaja Yogassa olemista, niin kuin hyvä sahaja-joogi ja huono sahaja-joogi. Sahaja-joogi, joka on oivaltanut asian nopeasti, vakiintuu ja tulee mestariksi ja kehittyy nopeasti. Ja sellainen, joka on pilannut chakransa, vaatii paljon huomiota. Sellaisten eteen täytyy nähdä paljon vaivaa ja huolenpitoa, että he tulevat kuntoon.

Kaikki tällaiset asiat selkenevät vasta sitten kun on saanut itseoivalluksen. Jumala siunatkoon teitä. Voiko Bhagavad Gitasta ja kahdeksasta astangasta olla apua? Bhagavad Gitasta? Voiko Patanjali auttaa? Ei. Vasta sen jälkeen kun on saanut itseoivalluksen. Tarkoitan, että jos rattia kääntelee oikealle ja vasemmalle ennen auton käynnistämistä, auttaako se pääsemään perille Birminghamiin? Se ei ole järkevää. Renkaatkin ovat ehkä jo menneet rikki.

Mutta ei mitään hätää. Ei tarvitse huolestua mistään. Eikö niin? Jumala siunatkoon teitä. Minä en syytä ketään enkä pahastu mistään. Koska te olette kuitenkin kaikki etsijöitä. Te olette etsijöitä. Miten voisitte tietää? Olette kaikki etsijöitä. Mutta kuinka voisitte tietää?

Näistä kirjoitetaan niin paljon kirjoja. Nykyään on helppo kirjoittaa kirja mistä vain. Jos on rahaa, voi kirjoittaa mitä vain. Voi julkaista mitä vain, mistä vain haluaa kirjoittaa. Mitä kirjoittamiseen tarvitaan? Minä olen kai ainoa, joka en vielä ole kirjoittanut mitään. On ihmisiä, jotka kirjoittavat Minusta tai Sahaja Yogasta, se on eri asia. Minä en ole vielä kirjoittanut mitään. Jeesus ei kirjoittanut mitään. Shri Krishna ei koskaan kirjoittanut mitään.

Ramakaan ei kirjoittanut. Mutta luulen, että Minun pitää kirjoittaa. Kirjoitin joskus jotain, ja ihmiset sanoivat: "Äiti, emme ymmärrä tätä, heti kun luemme, tulemme ajatuksettomiksi." En voi sille mitään? Hyvä on. Mikä on seuraava kysymys? Joku hyvä kysymys vielä. Seuraava kysymys? Vielä viisi minuuttia. Niin?

Voiko Jumalalle esittää kysymyksen, kun on yhteydessä? Voiko tehdä sellaista? Voitteko kysyä Jumalalta ollessanne yhteydessä? Kyllä. Voimmeko pyytää vastauksia Jumalalta yhteyden tilassa? Kyllä! Tottakai! Nyt ymmärrän. Kun te olette yhteydessä, laitatte kätenne kohti Jumalaa ja sanotte, "Onko Jumala olemassa?" Jos esitätte sellaisen kysymyksen, tunnette valtavasti värähtelyjä.

Eikä siinä kaikki. Haluatte kysyä vaikkapa isästänne, miten hän voi. Oletetaan, että hän ei ole paikalla. Tunnette kuumotusta täällä. Nämä keskukset liittyvät isään. Tiedätte välittömästi missä keskuksessa hänellä on ongelmia. Jos osaatte tulkita niitä, tiedätte heti millaisia ongelmia hänellä on. Samalla tavalla te tunnette kaikki ihmiset, ei vain Jumalasta, vaan itsestänne ja muista. Tästä on kysymys - kollektiivisen tietoisuuden kehittymisestä. Teistä tulee universaaleja olentoja.

Voimmeko nähdä Jumalan samalla tavalla kuin minä näen teidät? Ei ole kysymys Jumalan näkemisestä. Se ei ole tärkeää. Koska näkeminen ei koskaan ole samaa kuin oleminen. Ymmärrättekö eron? Teidän vuoronne. Mikä teidän nimenne on? Bippin. Bippin. Teidän vuoronne Mr. Bippin.

Voiko nähdä itsensä? Kun olette kokeneet muutoksen, te ette voi. Kun teistä tulee osa Jumalaa, te ette näe mitään. Mutta te voitte toimia. Jos näkee, silloin on erillään. Te siis todella tarkoitatte, että pitää tulla yhdeksi Jumalan kanssa? Kyllä. Juuri näin. Teistä tulee yhtä Jumalan kanssa, yhtä Esiaikaisen Olennon kanssa. Meistä tulee Hänen voimansa, tai teistä tulee Hänen instrumenttejaan.

Ei pidä tehdä tästä oppikysymystä. Koska ilmassa saattaa olla jo erimielisyyttä siitä, tulemmeko me Hänen instrumenteikseen vai Hän meidän instrumentiksemme, ja kaikkea sensellaista. En halua mennä siihen ansaan. Mutta haluan sanoa, että te alatte tuntea voiman. Sanotaan suoraan, teistä tulee Henki. Siksi Buddha ei koskaan puhunut Jumalasta. Hän sanoi, "On parempi olla puhumatta Jumalasta, koska siitä seuraa uusia kysymyksiä. On parempi kertoa vain, että teistä tulee teidän omia Henkiänne. Antaa heidän ensin tulla Hengeksi ja kerrotaan vasta sen jälkeen lisää." Oliko vielä muita kysymyksiä?

Näettekö Te itse henkiä? Näenkö Henkiä? Minkä takia haluaisitte nähdä? .... Niitä on epäilemättä olemassa, mutta meillä ei ole mitään tekemistä niiden kanssa. Ne ovat menneisyyttä, ne ovat kuolleet, menneet pois. Miksi meidän pitäisi välittää niistä? Tarkoitan, että tietysti ne ovat olemassa. Entä sitten? Tällaiset ovat hyvin hankalia ihmisiä, meillä on ollut paljon harmia heistä. Kaikki nämä gurut käyttävät heitä.

Kaikki on ohi ja mennyttä. Onko olemassa niin sanottuja... hyviä henkiä? Kyllä. Ei! Ei! Meidän ei pidä olla missään tekemisissä niiden kanssa. Koska nyt sinä elät nykyhetkessä. Hyviä tai huonoja henkiä, meillä ei ole mitään tekemistä niiden kanssa. Mistä tietää kuka on hyvä ja kuka paha? Kun antaa hyvän ihmisen tulla sisään, sisään saattaakin kävellä paha ihminen.

Mistä sen erottaa? Parempi siis, että ei anna kummankaan tulla lähelle. Parempi pysyä erillään sellaisista. Vähitellen opitte tunnistamaan kaikki ihmiset. Tulette hämmästymään, miten tiedätte pysyä kaukana sellaisista ihmisistä. Kundalini? Eikö sinulle kerrottu siitä? Eikö ole kerrottu? Me kerroimme, mutta Te selititte eri tavalla. Kuinka?

["] ...jonkinlainen energia... ["]? Kyllä. Se on energia. Se on meidän halumme energia, joka ei ole vielä tullut esiin. Mikä on se halu, joka ei vielä ole tullut meissä esiin? Se on halu tulla jumalalliseksi. Kun tämä energia on tullut esiin - vaikka se on aina ollut meissä piilevänä - silloin tämä halu ilmenee meissä. Pitääkö tämä energia kuvitella ja luoda mielessä? Ei, ei, ei! Se on jo olemassa siellä.

Ei mitään mielikuvitusta. Sinun ei itse tarvitse tehdä mitään. Kaikki on valmiina niin kuin kukka on valmiina siemenessä. Kaikki on siellä valmiina. Ei ole mitään kuvitteellista, ei mitään. Se on todella olemassa siellä, sen sykinnän voi kokea. Sen voi tuntea nousevan ylös. Sykinnän voi tuntea pään päällä. Sen voi tuntea, kun se nousee ylös. Voi tuntea viileän tuulahduksen tulevan pään sisältä.

Silloin tapahtuu oikea kaste. Kaikki on siellä valmiina. Ei tarvita mitään mielikuvitusta. Eikä se ole ajattelua. Ajattelemalla sitä ei saa aikaan. Ajatellaan vaikka siementä ja kuvittelen nyt, että se versoo. Versooko se? Ei, sen täytyy tapahtua itsestään. Samalla tavalla Kundalinin nousu tapahtuu itsestään. Se on elävä prosessi.

Kun oivallamme, että meillä on tämä halu, tuleeko se meihin vähitellen? Anteeksi kuinka? Jos meillä on halu, mutta me emme tunnista sitä, tuleeko se meihin vähitellen joka tapauksessa? Kyllä. Mutta halu ilmenee meissä vain Kundalinin heräämisen myötä. Halu on tietysti olemassa siellä, se on siellä tiedostamattomana. Vähitellen siitä tulee hyvin tietoinen halu. Sitten te etsitte sitä. Mutta se tulee esiin vain, kun Kundalini nousee ylös päälaen kautta. Niin se on.

Millä tavalla tämä energia sitten aktivoidaan? Mikä sitä stimuloi? Miten tätä energiaa saadaan käyttöön? Se aktivoituu itsestään. Se on siellä olemassa. Ajattelen itsestäni jotain erityistä. Samoin teistä tulee sama erityinen olento. Voitte saavuttaa sen samalla tavalla. Siinä on kysymys siitä, että tuli voi sytyttää uuden tulen palamaan. Samalla tavalla.

["]? Kerroitte, että Hatha Yoga on fyysistä joogaa ja Raja Yoga on mentaalista joogaa. Voisitteko kertoa miten tämä jooga toimii? Ahaa. Ei, ei. En sanonut, että se on fyysistä. Me käytämme sitä fyysiseen tarkoitukseen. Sahaja Yoga ei ole fyysistä eikä mentaalia kuten Raja Yoga. Nämä ovat kaikki osa Sahaja Yogaa, joka on spontaani tapahtuma. Kundalini on osa kaikkialla olevaa voimaa, halun voima sisällämme.

Se kiertyy auki itsestään ja muutama sen säie alkaa nousta ylöspäin. Nousun voi huomata myös sykkimisenä. Se nousee ylös ja valaisee vähitellen kaikki keskukset. Sitten se aukaisee viimeisen, seitsemännen keskuksen, jonka kautta sydämessä oleva Henki valaistuu. Koska Hengen paikka on päälaen päällä. Eikö niin? Oliko vielä muita kysymyksiä? Nyt me voisimme ottaa itseoivalluksen. Sopiiko? Tehdään niin.

Laittakaa kätenne tällä tavalla...

*(about William Blake)
