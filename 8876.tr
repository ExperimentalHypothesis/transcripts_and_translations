Guru Puja,   Cabella, İtalya,  20 Temmuz 2008

Bugün tüm Sahaja yogiler için çok büyük bir gün. Çünkü Sahasrara içinizde açıldı. Sizler Tanrı’nın varlığını hissedebildiniz. Tanrı var demek yeterli değildi. Tanrı yoktur demek de yanlıştı, çok yanlıştı ve böyle söyleyen insanlar acı çektiler. Ancak, aydınlanma aldıktan sonra Tanrı’nın var olduğunu ve vibrasyonların olduğunu bilebilirsiniz. Bu, tüm dünyada çok büyük bir açılımdır. İşte bu yüzden bu günün, sizler için en büyük günlerden biri olduğunu söylüyorum.

Çoğunuz serin esintiyi ellerinizde ve beyninizin dışında  hissettiniz. Kiminiz Sahaja Yoga içinde büyüdü, kiminiz büyümedi. Kiminiz hala eski tıkanıklıklarını taşımaya devam ediyor. Fakat şimdi şunu söylemeliyim ki, pek çoğunuz Guru olabilirsiniz, Guru öğretmen demektir ve sizler öğretmen gibi davranmalısınız. Öğretmen gibi davranabilmek için Sahaja Yoga’yı bilmelisiniz, teorisini ve uygulamasını, eksiksiz olarak, ondan sonra guru olabilirsiniz.

Bu çok büyük bir sorumluluk, çok fazla anlayış demek, bir guru için. Her şeyden önce hiç egonuz olmamalı. Hiçbir çakranız tıkalı olmamalı. Her zaman tamamen tertemiz olmalısınız ve vibrasyonlar iki elinizde de akıyor olmalı. Eğer bir elde akıyor ama diğerinde akmıyor ise guru olamazsınız. Bu yüzden mükemmel bir Sahaja Yogi olmak zorundasınız, ancak bundan sonra guru olabilirsiniz. Pek çoğunuz olabilir ama önce şunun cevabını  bulmalısınız:  “Siz Guru olmaya ehil misiniz, değil misiniz?”

Alçakgönüllülük ile anlayacaksınız. Guru olabileceklerini düşünenler guru olmalılar çünkü Ben artık bir yerden bir yere seyahat edemem. Benim işimi sizlerin yapması gerekiyor. Bu iş, insanlara aydınlanma verme işi. Fakat sizler kitlelere aydınlanma verebilmelisiniz, ancak o zaman guru olabilirsiniz. Kitlesel aydınlanma verebildiğinizde guru olabilirsiniz. Fotoğrafımı kullanabilirsiniz fakat aydınlanma fotoğraftan olmamalı, aydınlanma sizin vasıtanızla olmalı. Ancak o zaman guru olabilirsiniz. Hem erkekler hem bayanlar guru olabilirler ve Sahaja Yoga’yı her yere yayabilirler.

Bütün bu turlarım sırasında Kanada’yı atladım. Bazılarınızın Kanada’ya gitmesini rica ediyorum çünkü orası çok güzel bir yer ve orada çok güzel Sahaja Yogiler var. Benim işimi sizler yapmalısınız. Ben her yere gidemeyeceğim ama sizler başka ülkelere gitmeli ve yeni Sahaja Yogiler yaratmalısınız. Bunu yapabilirsiniz.  Başlangıçta resmimi kullanabilirsiniz fakat daha sonra oraya sadece resmi koyup kendi güçlerinizi kullanmalı ve aydınlanma vermelisiniz. Bunu yapabilirsiniz ve işte bu şekilde Sahaja Yoga’yı dünyanın her yerine yayabiliriz.

Ben şu ana dek elimden gelenin en iyisini yaptım fakat artık daha fazla seyahat edebileceğimi düşünmüyorum. O yüzden bu işi devralmanız ve bunu yürütmeniz gerektiğini size söylüyorum.  Bu Beni feshettiğiniz anlamına gelmiyor, hiçbir şekilde bu anlama gelmiyor. Ben orada sizinle beraberim ve çalıştığınız her yere Benim fotoğrafımı koyun. Fakat aydınlanmayı siz vermelisiniz ve kitlelere aydınlanma vermeye çalışın. Eğer bu başarılamıyorsa, guru olmadığınızı bilmelisiniz. Ancak kitlesel aydınlanma verebildiğinizde gurusunuzdur, yoksa değilsiniz. Resmimi kullanabileceğinizi söyledim fakat insanlara siz aydınlanma vermelisiniz. Bir gurunun işareti budur.

O zaman farklı merkezlerin  neler olduğunu ve insanların içinde eksik olan şeylerin neler olduğunu, zaten biliyorsunuz. Ben çok net açıkladım. Aynı şekilde sizler de göreceksiniz ki aydınlanma almak için gelenlerin bazı eksikleri olacaktır ve sizler onlarda hangi çakraların tıkalı olduğunu bulacaksınız. Sizler bu çakraların nasıl temizlendiğini biliyorsunuz, o yüzden onlara da nasıl temizlendiğini anlatmalısınız. Şimdi Sahaja Yoga’nın ustası haline geldiniz, o yüzden de ne yapılması gerektiğini bilmelisiniz. Eğer ustalaştığınızı düşünüyorsanız, eğer ustalaştığınıza inanıyorsanız o zaman guru olabilirsiniz.

Fakat her şeyden önce guru olup olmadığınızı tespit etmelisiniz, guru olup olmadığınızı kendiniz anlamalısınız. İnsanlara aydınlanma vermek şimdi sizin sorumluluğunuzda ve aydınlanma verebilirsiniz, eğer tıpkı bir guru gibi vibrasyonlarınız varsa. Ya da bayanlarda, bayanlara gurui denir, guru değil ama gurui, fakat onlara guru da denebilir ve onlar da bu işi çok iyi yapabilirler.

O zaman insanların sorunlarını çözmek zor değildir. Bir kez aydınlanma alırlarsa sorunlar çözülecek.
Bu, sahip olduğunuz büyük bir güçtür. Hepiniz bunu kullanmalısınız. Eğer isterseniz önce bir grup kullanabilirsiniz ama sonra bunu bireysel olarak yapmalısınız. Hayal edebiliyor musunuz, eğer hepiniz guru olursanız dünyanın her yerinde kaç tane Sahaja Yogimiz olacak?

Öğrettiğiniz her şeyi siz de uyguluyor olmalısınız. İçki içen birisi guru olamaz. Flört eden ve hovarda bir hayat süren bir insan guru olamaz. O yüzden önce kendinizi sınayın.  “Temiz misiniz, değil misiniz?”

Eğer, guru olmaya çalışan, (negative tarafından) sahiplenilmiş çok sayıda kişi varsa, onlar guru olamazlar. Dürüstçe resim aracılığıyla kendinizin (negative tarafından) sahiplenilmiş olup olmadığınızı görmelisiniz, (negative tarafından) sahiplenilmişseniz guru olamazsınız. O yüzden, şimdi guru olmak öncelikle kendini eleştirmektir, kendini tümüyle keşfetmektir, ondan sonra guru olabilirsiniz.

Hiç kimseye şahsen söylemek istemiyorum ama her biriniz cevabı bulabilirsiniz. Mesela 4-5 kişi bir araya gelip kendilerinin iyi durumda olup olmadıklarını birbirlerinden öğrenebilirler. Bir eksikleri olup olmadığını, tıkanıklıkları olup olmadıklarını. Eğer iyi durumda olduğunuzu söylerlerse o zaman guru olabilir ve Sahaja Yoga öğretebilirsiniz.

Bu sizin sorumluluğunuz.

Sahaja Yoga bu şekilde büyüyecek aksi halde Ben emekli olduktan sonra veya Ben hiçbir yere seyahat etmediğimde Sahaja Yoga ziyan olacak. O yüzden meşaleyi, ışığı taşımak sizin göreviniz. Şimdi sizin sorumluluğunuz bu. Aydınlanmanızı aldınız. Ben bu sorumlulukla birlikte doğdum. Bütün bu anlayışla doğdum ve şimdi sizler kendiniz de anlıyorsunuz.

Kendi aydınlanmanızı başlattığınız sürece, kendi kendinizi kınamayın fakat dikkat edin, egoist hale gelmeyin. Çok alçakgönüllü olmalısınız, herkese karşı çok alçakgönüllü olmalısınız. Bunu çalıştırın çünkü o kişiler aydınlanmış ruh değiller ise, onları kınamamalısınız. Çok büyük sabır ve tatlılıkla onlara iyi durumda olmadıklarını anlatmalısınız. Onlara nasıl meditasyon yapacaklarını anlatın, kendilerini nasıl geliştireceklerini...

Bu çok büyük bir sorumluluktur. Aslında Ben bu işi yaptım ve sizde bu işi yapabilirsiniz. Bu yüzden hepiniz guru olmalısınız. Bugün Guru Purnima günü. Hepinizi Guru olabilmekle kutsuyorum.  Şimdi her neye sahipseniz, onu boşa harcamayın, fırlatıp atmayın aksine insanların iyiliği için kullanın. Eğer isterseniz başlangıçta 4-5 kişi bulun, sonra ayrılmalısınız. Buna  zaman tanımalısınız. Aydınlanmanızı aldınız fakat aydınlanma vermelisiniz, yoksa durumunuz iyi değildir, normal değildir.
O yüzden bugün size, bir guru için hangi kalitelere ihtiyacınız olduğunu anlatmak istiyorum. İlk olarak bağımlılıklarından arınmış bir kişi olmalısınız. Bu, ailenizden ya da herhangi bir şeyden vazgeçin anlamına gelmiyor fakat bağımsız bir tavrınız olmalı. Öyle ki ailenizden herhangi birisi yanlış yaparsa onlardan uzaklaşmalısınız.

İkincisi, aydınlanmanız aracılığıyla mutluluk yayabileceğinizi ve onların sorunlarını ortadan kaldırabileceğinizi göreceksiniz. Bunu gördünüz, Ben her ne yapabiliyorsam siz de yapabilirsiniz. Bunu yapacak güce sahipsiniz fakat ikiyüzlü olmayın. İkiyüzlü olmayın çünkü o zaman Sahaja Yoga’nın adına leke sürersiniz. O yüzden eğer kendinizden eminseniz ancak o zaman gerçekten guru olmalı ve Sahaja Yoga’yı devam ettirmelisiniz.

Sanırım hepinize bunu şimdi devralmanız ve guru olmanız için bütün kutsamalarımı ve tam desteğimi veriyorum. Aynı zamanda tüm pujalarımı da yapabilirsiniz ve o zaman resmimi kullanabilirsiniz.

Bir kimsenin bunu nasıl çalıştırması gerektiğini gördünüz ve eğer birisinin kimi kusurları varsa veya kimi çakraları tıkalıysa o zaman o kişiye bunları nasıl düzelteceğini anlatmalısınız.

En iyisi bunu resim aracılığıyla yapmak ve çok alçakgönüllü biçimde onlara ne yapılması gerektiğini anlatmalısınız. Herkesi kurtarabilirsiniz.

O yüzden bu anlamda Ben artık buna daha fazla müsait değilim. Elimden gelenin en iyisini yaptım ve sanırım bunu tekrar yapamayacağım. Bu durum ilerleyen yaşım nedeniyle  değil, Ben sizlere Sahaja Yoga’yı yaymanız için tam bir özgürlük vermek istiyorum. Bunu ücret ödemeden aldınız ve insanlara da bunu ücretsiz vermek zorundasınız, onlardan para alamazsınız.

Sadece, puja günlerinde, kendinizi pujaya koymayın, bu konuda dikkatli olun. Siz konfirme edinceye dek, iyi Sahaja Yogiler yarattığınızdan emin oluncaya dek en az 100 Sahaja Yogi, iyi Sahaja Yogi. Ondan sonra sizin pujanızı da yapabilirler. Fakat en iyisi bekleyip görmektir. Puja işlerine girmenize gerek yok. Ta ki her biriniz 1000 kişi yetiştirene kadar ondan sonra puja yapmaya hakkınız var. Fakat siz tamamen iyi durumda olana kadar fotoğrafımla puja yapabilirsiniz. Kendinize ne kadar güvendiğiniz esas mesele. Kendinizi kınamayın. Hepiniz aydınlanmış ruhlarsınız fakat olabileceklerini düşünenler guru olabilirler ve çabalayabilirler. Arayış içinde olanlara karşı sabırlı olmalısınız. Öfkeli ya da kızgın olamazsınız. Onlar size sorun çıkartmaya çalışmadıkça öfkelenmemelisiniz. Sessiz olmalısınız.

Guruların çoğu çabuk sinirlenir veya daha önceleri öyleydiler. İşte bu yüzden öfkeleriyle meşguldüler ve makul hiçbir şey üretemediler, sanırım. Asla aydınlanma veremediler. O yüzden sizi uyarmalıyım, “öfkenizi kontrol edin”. Kendinizi izleyin, eğer öfkeleniyorsanız, o zaman guru olamazsınız.

Guru sevgi dolu bir insan olmalıdır, çok sevgi dolu ve anlayışlı. Sonra alçakgönüllü olmalısınız, insanları taciz etmemelisiniz, insanlara bağırmamalısınız. Eğer yanlış davranıyorlarsa o zaman dışarı çıkmalarını isteyebilirsiniz fakat bağırmayın. Bir kişinin yanlış davrandığını düşünüyorsanız o kişinin çıkmasını isteyebilirsiniz ama o kişiye bağırmanıza ve ona öfkelenmenize gerek yoktur. O yüzden bu şimdi çok büyük bir sorumluluk. Aydınlanmanızı aldınız. O yüzden dördünüz beşiniz bir araya gelin ve insanlara aydınlanma veren bir Sahaja Yoga grubu oluşturun. Deneyin. Tabi ki fotoğrafım orada olacak. Fakat yine de çaba göstermelisiniz, sorumluluğunuzun ne olduğunu anlamaya çalışın. Eğer size bir pozisyon verildiyse, o konumun sorumluğunu her zaman taşımalısınız. Aynı şekilde  guru olursanız o zaman belli bazı sorumluluklarınız vardır. Bu da, öncelikle kendi davranışlarınızın çok iyi olmasıdır.

Başlangıçta onlara kiliseye gitmemelerini veya şunu, bunu yapmamalarını söyleyemezsiniz. Onlara aydınlanma verin, sonra onlarla konuşabilirsiniz. Başlangıçta onlara söylememelisiniz yoksa size sadece sırtlarını dönerler. Onları oldukları gibi kabul edin. Başlangıçta mümkünse insanları tedavi etmeyin. Başlamak için fotoğrafımı kullanabilirsiniz ama onları tedavi etmeyin. Daha sonraları eğer kendinize güveniyorsanız o zaman 4-5 kişi birlikte, o kişiyi tedavi etmelisiniz.
İnsanları tedavi etmek kolay değildir ve negativiteye yakalanabilirsiniz. O yüzden herhangi birisiyle ilgilenmeden önce kendinize bandan verin. Bandan sizin için çok iyidir, dışarı çıkarken bile kendinize bandan verin. Ayrıca çok iyi konuşmalar yapmalısınız, mümkünse. Şimdi pek çok şey biliyorsunuz ve onlarla konuşabilirsiniz. Bu çok büyük bir sorumluluktur.

Ben 1970 yılından beri çalışıyorum. Yıllarca çok çalıştım fakat artık bunu yapamam, herkesin bana  önerdiği gibi geri dönüp biraz dinlenmem gerekiyor ve siz de razı olacaksınız. Gerek duyulursa Benden bahsedebilirsiniz fakat fotoğrafımı kullanın. Her toplantınız olduğunda fotoğrafımı kullanın. Lider olabileceklerini düşünen kimseler, guru olarak önce  kendi vibrasyonlarına bakmalılar. Fotoğrafım üzerine meditasyon yapın ve keşfedin. Yüzde yüz temiz olduğunuz ve hiç tıkanıklığınız olmadığı konusunda tamamen dürüst olmalısınız.  O zaman guru olabilirsiniz. Olmalısınız.

Önce 2, sonra 3 kişi bulabilirsiniz. Ben 5 kişi ile başladım.

Nasıl devam edebileceğini tahmin edebilirsiniz. Önce 2, 3, 5 ve fazlasını deneyin. Ardından reklam da verebilirsiniz. Eğer insanlara aydınlanma verdiyseniz, bununla ilgili diyelim 10 kişiye aydınlanma verdiniz sonrasında  kendi organizasyonunuzu başlatabilirsiniz ya da ona her ne derseniz ve bunu başarabilirsiniz. Şimdi sizin gücünüz var, hakkınız var, ama mizaca da sahip olmalısınız. İlk başta çok sabırlı ve hoş tavırlı olmalısınız, çok hoş tavırlı. Sonra zamanla insanları tedavi edebildiğinizi göreceksiniz. İlk başta tedavi etmek için  Benim fotoğrafımı kullanabilirsiniz fakat sonra kendinizin de tedavi edebileceğinizi göreceksiniz.

Herşeyden önce vibrasyonlarda, hangi çakraların tıkalı olduklarını göreceksiniz, hangilerinin iyi ve hangilerinin kötü.olduğunu. Sonra onları düzeltmelisiniz. Yanlış olan bir şey varsa onu düzeltmelisiniz ve sonra guru olabilirsiniz. Bu sadece, Ben guruyum, ben guru olacağım diye kabullenmek değildir. Fakat kendi üstünüzde çok çok disiplinli olmalısınız. Kendinizi yargılamalısınız. Her şeyden önce “guru olabilir misiniz” bunu görmelisiniz ve sonra bana raporlarınızı gönderebilirsiniz. Şu anda kaç kişiniz olduğunu bilmek Beni çok mutlu edecek. Sahaja Yoga şüphesiz bu şekilde yayılacak.

Bu halde kalamaz çünkü Ben geri çekiliyorum fakat şimdi sizler çok sayıda Sahaja Yogisiniz, bu büyüyecek ve yürüyecektir. Sanırım artık seyahat edemem, geri dönüyorum. Geri gelemeyeceğim, bu imkânsız. O yüzden bunu kendiniz için başarmanız çok iyi olur.
Herhangi bir zorlukla karşılaşırsanız bana yazmalısınız, birisi tıkanmış durumdaysa, ya da sorunlarınız varsa. Hiçbir gazetenin sizi eleştireceğini düşünmüyorum. Bunu bana yaptılar ama size yapacaklarını düşünmüyorum.  Hepiniz bana guru olmaya çalışacağınıza söz verin. Ben sizden para almadım, hiçbir şey almadım. Sizden tek isteğim Sahaja Yoga’yı yaymanızdır. Başlangıçta hatta pujalarda bile hiçbir hediye veya para almayın. Sadece, eğer bir salona, ya da büyük bir yere ihtiyacınız varsa biraz para alabilirsiniz fakat bu çok daha sonra olacak. Öncelikle az sayıda insanla deneyin. Çok güzel büyüyecek.

Bir diğer şey de size puja yapmalarına izin vermeyin, başlangıçta, ta ki 300 Sahaja Yogi yetiştirene kadar size puja yapmalarını isteyemezsiniz. Başlangıçta puja için Benim fotoğrafımı kullanabilirsiniz. Fakat çok dikkatli olun, çünkü güçleriniz var  artık ve bu  egonuzu şişirebilir. Belki de kendinizin çok yüce olduğunu düşünmeye başlarsınız, hayır. Dünyayı kurtarmalısınız. Benim bütün işim bu ve sizden, herhangi bir zorlukla karşılaşırsanız Hindistan’a bana yazmanızı istiyorum.
Ayrıca bana Sahaja Yoga’yı nasıl yaydığınızı da yazın. Neler olduğunu bilmek isterim.  Fakat sanırım anlayacaksınız ki, artık emekli olmam gerek, seyahat edemem. Sorularınız varsa bana sorun.

Kimler guru olabileceğine güveniyorsa ellerinizi kaldırın.

Oh, pek çok.

Sadece tek bir elinizi kaldırın, her ikisini birden değil.

Herhangi birisi para alıyorsa ona  bunu yapmamasını söylemelisiniz  ve Bana da yazın. Başlangıçta para alamazsınız  fakat 3000 kişiniz olduğunda, bütün ibadet günlerini kutlayabilir ve ibadet edebilirsiniz fakat her biriniz en az 3000 öğrenci yaratmalısınız. Sonra bir puja talep edebilirsiniz.

Guru olamayacak bazı insanlar var, tıkanıklıkları ve sorunları var. Sorunlarınız varsa guru olmayın aksi halde bu sizi etkiler fakat temiz ve açık olduğunuzu düşünüyorsanız o zaman guru olabilirsiniz.

Sorunuz var mı?

Uluslararası bir Sahaja Yoga merkezi açıyorum ve 300 Sahaja Yogi yarattığınızda onlardan puja yapmalarını isteyebilir ve  para alabilirsiniz. Bundan önce para alırsanız, bu merkeze gönderebilirsiniz. Bu merkezin on bir üyesi olacak ve Ben bunları deklare edeceğim. Sorularınız varsa, Bana şimdi sorun. İlk 300 kişide, salon için ya da diğer masraflar dışında para almayın. Fakat kendiniz için hiç para almayın. Şimdi elinizi tekrar kaldırabilir misiniz, kaç kişi guru olmak istiyor?

Tanrı sizi kutsasın.

Sorunuz var mı?

Salon için, hoparlörler için ve tüm bu şeyler için organizasyon temelinde para alabilirsiniz veya almayabilirsiniz. Ama kendi şahsi kullanımınız için almamalısınız, çok dikkatli olmalısınız, üç yüz Sahaja yoginiz olana kadar. 5-10 kişilik bir grup oluşturabilir ve işe başlayabilirsiniz. Bundan neşe duyacaksınız. Herhangi bir problemi olan kimse Bana sorsun.

Kanada’ya gitmeliyim. Orada bulunmadım ama zaman bulmaya çalışacağım. İlk olarak Rusya’ya gitmeliyim ve sonra Kanada’ya gidebilirim. Başlangıçta dışarıdan çok,  kendi ülkenizde çalışmalısınız ve daha sonra her yere yayabilirsiniz.

Tekrar görelim kaç kişi guru olmak istiyor.

Oh, ne kadar büyük bir sayı.

Çok teşekkür ederim, teşekkür ederim, hepinize teşekkür ederim.