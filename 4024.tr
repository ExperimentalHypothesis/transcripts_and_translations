Shri Vishnumaya Puja, Ashram Everbeek (Belçika), 4 Temmuz 1992.

Konuşma videonun  17:44 dakikasında başlıyor. 

Bu gün Vishnumaya Puja yapmak, eşsiz bir fırsat çünkü O bu eve girdi [Shri Mataji gülüyor], biz Ona ibadet etmeliyiz. İlk önce Vishnumaya’nın kim olduğunu bilmeliyiz. Bunu bilmek çok önemlidir çünkü Devi Mahatmyam’da Tanrıça’nın enkarnasyonu olarak tarif edilen sadece O’dur: “Vishnumaya iti shabdita” [ilahi 5], Onun ismi, Vishnumaya idi.

Ama haydi Onun kim olduğuna bakalım? Nihayetinde Vishnumaya kimdir? Yani, Vishnumaya, Kali’dir diyebiliriz ve Mahakali’nin kızıdır. O bu dünyaya geldi ve azizleri onların saldırılarından korumak için, pek, pek çok şeytanı ve pek çok rakshasayı öldürdü ve her zaman dünyadaki tüm negativiteyi öldürecek şekilde hareket etti. Bu işte çok hızlıydı ve negativitenin nerede olduğunu bilir. Negativiteyi mümkün olduğunca hızlı bir şekilde yakmaya çalışır. Bunun kaynağı şudur, Vishnumaya, Mahakali’nin kendisi tarafından bu şeytanlarla savaşması için yaratılmış olan, Mahakali’nin kızı idi ama aynı zamanda bu işleri yapması için Ona özel silahlar da verilmişti.

Ancak Shri Krishna’nın döneminde, Shri Krishna’nın kız kardeşi olarak doğmuştur ve hikâyeyi bildiğiniz üzere kendi amcası tarafından, Shri Krishna’nın yerine O öldürülmüştür. O değiştirildi, O aslında Yeshoda’nın kızıydı, Shri Krishna ile değiştirildi. Ve bu kız, gökyüzünde bir şimşek olan bu küçük kız, Shri Krishna’nın amcası tarafından öldürülmüştü ve Vishnumaya şunu duyurdu, “Shri Krishna enkarne oldu ve senin kaderin (yani amcasının) Onun ellerinde, Shri Krishna seni öldürecek”. O bunu Kamsa’ya söyledi. Yani Vishnumaya budur.

Sonra O yine,  Shri Krishna’nın döneminde, Shri Krishna, Dwarika’nın kralı olduğu sırada doğdu ve evlendi, demeliyim ki, kendisi bu beş Pandava ile evlendi çünkü O,  Draupadi idi. Bunun bir anlamı vardır, bu Onun beş element ile birleşen olduğunu gösterir. Ve bu beş Pandava, beş elementi temsil ederler ve O,  bir eş olarak onları birleştirdi çünkü O, bu maddi evreni yaratmış olan tüm bu beş elementi birleştirendir.

Bu nedenle, bizim Shri Krishna ile kurulan bir ilişkimiz var ve bildiğiniz gibi Shri Krishna Ona, bir kız kardeş olarak muamele etmiştir.

Onların bir keresinde Onun Sarisini çıkarmak için çektiklerini ve Draupadi’yi aşağılamaya çalıştıklarını biliyorsunuz, Ona yardım eden Shri Krishna idi çünkü Draupadi kız kardeşi idi ve öylesine güçlü bir bayandı ki. O aynı zamanda Mahabharata’dan sorumludur, bunu ortaya çıkaran O’dur. “Beş Pandava savaşmalıdır”, diyen kişi O’dur. Onlara kesinlikle ve çok açık bir şekilde dedi ki, “Kaurava’larla savaşmalısınız ve öyle bir şekilde savaşmalısınız ki, onlar sadece mağlup edilmemeliler, yok edilmeliler”.

Çünkü bir kadının iffeti çok önemlidir ve Hindistan’da kadının iffetini taciz etmeye çalışan kişi lanetlenir, yok edilir. Ve bu Mahabharata’nın çok büyük bir mesajı idi, bu sadece O çok aşağılandığı için oldu ve bütün bu savaşlar meydana geldi ve onların hepsi yok edildiler.

Yani Vishnumaya’nın öyküsü budur ama şimdi Adi Shakti’nin içinde oturmakta olan tüm deityler olarak, O sizin sol Vishuddinizde yansır ve sol Vishuddhi çok önemlidir çünkü bizler, egomuzun problemlerine sahibiz. Ve gerçekten de, başkalarına baskı yapmak için, bu egoya sahip olmamamız gerektiğini bize hatırlatacak birisine ihtiyacınız var.  Yani bu hatırlatma bize belki de vicdanımızdan ya da o her nerede ise, diyebilirsiniz ki, bizim yetiştirmeden dolayı gelir ve sol Vishuddhimize suçluluk bulutları olarak yerleşir. Aynı zamanda, bildiğiniz gibi, Katolik kilisesi ve bütün bu insanlar, tüm dinler “sen bir günahkârsın” diyerek başlarlar ve hepsi sol Vishuddhi çakranıza yerleşirler. Yani suçluluk duygusu oradadır. Suçluluk orada, sonra da o buradadır, O orada oturuyor. Bu suçluluk duygusu, gökyüzündeki bulutlar gibi birbirlerine sürtününce, Vishnumaya size bir yanma hissi verir, O bhootları orada yakar, O bizim suçluluk duygumuzu yakar ve aynı zamanda ışığı ile kendimiz hakkındaki şüphelerimizi de ortadan kaldırır.

Ama Sahaja Yoga’da başlangıçta, sizin gördüğünüz gibi, Kundalini yükseldiğinde her zaman sol kanal hissedersiniz, çok açıkça, acı veya bazen de yanma. Kimi zaman insanlar der ki, “Anne, Kundalini yükseldiği zaman, ben neden burada (sol vishhuddhi) yanma hissediyorum?” Çünkü bu Vishnumaya’dır, O onları yakmaya çalışıyordur. Bu Onun yeteneklerinden birisidir, onların bazılarını yakabilmek. Diyebiliriz ki, su elementi çözdürebilir/eritebilir, sonra, buz sizi rahatlatabilir ama Vishnumaya, negativitelerinizi yakarak sizi gerçekten de uygun bir şekle sokan, elektrik benzeri bir elementtir. Sol kanalda Vishnumaya’nın bu gücü çok şaşırtıcıdır ve buna rağmen, onun kendisinde bu ateş vardır ve demeliyim ki, O sol tarafta bulunan negativite bhootlarını yakabilir.

Şimdi sol taraf bhootlarını nasıl geliştirdiğimize bakalım,  bu çok ilginçtir çünkü Vishnumaya ile ilişkide olduğumuzda, bizler Onunla iş birliği içinde olmalıyız ve artık üzerimizde taşıdığımız daha fazla acıya sahip olmamalıyız.

Bu özellikle batıda karşımıza çıkar, demek istiyorum ki Hindistan’da, hiç kimsenin hiç bir şey hakkında suçluluk hissettiğini sanmıyorum. Bu çok şaşırtıcıdır, suçluluk duyan bir Hintliyi asla görmedim. Bunun sebebi şudur, Hindistan’da onlar eğer bir hata yaparlarsa, olduğu gibi, bilirsiniz, kültürin değerlendirmesi, bu kötü bir davranıştır, şu da kötü bir davranıştır, şeklindedir. Eğer birileri yanlışlıkla bir şeyler yaparsa,  o zaman bu kişiye karşı kin duyabilir ama asla, “ben şu kişiyi incittim veya yanlış bir şeyler söyledim veya benim bunu söylememem gerekirdi”, şeklinde kendisini suçlu hissetmez çünkü kültürün tamamında, “üzgünüm” veya “teşekkür ederim” gibi bir şey yoktur. Bu komik Hint kültürüdür. “üzgünüm” demek gibi bir şey yoktur veya onlar çok fazla da, “teşekkür ederim” demezler. Her zaman birilerine, “teşekkür ederim”, “günaydın” ve “iyi akşamlar” demek, her zaman demek istiyorum,, bu bizler için daha yapay bir şeydir.

Maharashtra’da bile kadınlar, tapınak dışında, enkarnasyonlara, Tanrı’ya veya Tanrıça’ya bile asla “Namaste” demezler. Asla bir adama, bu şekilde ellerini birleştirerek  “Namaskar” demezler -sadece şöyle veya onlar sadece gülümseyebilirler, hepsi bu. Yani bu bizim, sadece Tanrının önünde eğilmemiz nedeni ile böyledir. Neden herkese “günaydın”, herkese “iyi akşamlar” diyelim ki? Sadece Tanrı’ya “günaydın” demeliyiz. Durum bu işte. (Shri Mataji güler) Bunun yapılma şekli budur.

Eğer yanlış bir şey yapmışsanız, söyleyin, Doğu’da, demek istiyorum ki, Hindistan’da olduğu gibi, eğer yapmamanız gereken bir şekilde, bir şey yaptıysanız. Yani onların bunu halletmesinin sadece iki yolu vardır, ya bunu itiraf eder ve bu kişiye gidip, “ben bunu yanlış yaptım, şimdi boğazımı kesebilirsin, sen nasıl istiyorsan öyle yap. Bana ne ceza verirsen, bunu hak ediyorum”, derler. İlk şey bu, onlar bunu kabul edeceklerdir. “Eğer benim yanlış yaptığımı düşünüyorsan, beni derhal tokatlayabilirsin, tokadı kabul edebilirim”.

Varsayalım ki, babanıza saygısızca bir şeyler söylediniz. O büyük olduğu için size kötü anlamda bir şey söylenmemelidir. Herhangi bir yaşlı kimse hakarete uğramışsa, o zaman bu yanlıştır, o zaman siz gidip bu kişinin ayaklarına dokunup, “Özür dilerim, ben şunu söyledim, umarım beni bağışlarsınız”, dersiniz. Bunun üzerine diğer kişi de “seni affediyorum”, der.

Size bir örnek vereceğim. Rusya’daydık ve iki kişi arasında bir problem çıktı. Birisi çok daha genç ve öbürü de daha yaşlı idi, Sahaja Yogiler. Yani Ben size reaksiyonun nasıl olduğunu anlatıyorum.

Yaşlı olan geldi ve gecenin ikisinde, bu adam bana “sen benim neler yapabileceğimi bilmiyorsun” dedi diye Bana şikâyet etti. Ben de, “gerçekten mi, bu onun sana söylememesi gereken bir şey” dedim. Bunun üzerine bu adamı saat 2.30 gibi uyandırdım. [Güler] “ona neden böyle bir şey söyledin. Böyle söylememeliydin. O senden büyük, ona böyle şeyler diyemezsin” dedim. “Çünkü o kişi bana şunu dedi, Anne, o benimle sanki uşağı ile konuşur gibi konuştu. Benimle konuşması gerektiği gibi konuşmadı, bu yüzden de ben bunu söyledim”, dedi. Ama Ben dedim ki, “buna rağmen, senden büyüklere, böyle şeyler söyleyemezsin”. “Evet, şüphesiz, hata yaptığımı biliyorum, aslında uyumuyordum, uyanıktım, uyumuyordum, yarın sabah gidip ondan af dilemeli ve bunu halletmeliyim, diye düşünüyordum” dedi.  Bende, “hemen şimdi”, dedim. Derhal kalktı ve onun ayaklarına kapanıp, “beni affet, ama sende çok ileri gittin”, dedi. O da, “katılıyorum, bu benim hatamdı, sende beni affetmelisin” dedi. Halloldu!

Batıda, eskiden, bu kadar kötü değildi. Ne yaparlardı, diyelim ki iki adam arasında bir tartışma var, onlar boksu kullanırlardı, güzelce birbirleri ile boks yaparlardı ve herkes birbiri ile boks yapmalı. Sorun halloldu! [Kahkahalar]

Siz, hiç kimse ile boks yapamazsınız, sizler bağışlama dileyemezsiniz, çok fazla prestij, budur, şudur, tüm bu yapay şeyler sizlere kendinizi suçlu hissettirdi çünkü bunu yapmanız gerekirdi. Eğer birileri –bu doğaldır- eğer birileri size bir şey söylerse, siz sadece gider onunla boks yapar ve ona, “bana neden böyle bir şey söyledin” dersiniz. Bu adamda sizinle boks yapar ve bitti. [Kahkahalar] Bu çok yaygın bir tarzdı, tüm bu eski Amerikan resimlerine bakın, bunu görürsünüz. Bunu her zaman gördüm. [Kahkahalar].

Shri Mataji kendi kendine: İzin verin, Hintli müzisyenler bu tarafa gelebilsinler.

Ama bu suçlu hissetme işi, entelektüellik nedeni ile ortaya çıktı. Ben, “onlar neden her şey için kendilerini suçlu hissediyorlar?” diye düşünürdüm.

İlki,  bu entelektüelliktir, ilk sebep budur. Çünkü siz gidip birisine, “özür dilerim, ben bunu söyledim, lütfen beni affedin”, diyemezsiniz ve hatta diğer kişi sizi affetmeyebilir de. Yani, bu entellektüelite yüzünden ve iletişim yok. İletişim yok. Demek istiyorum ki, Hindistan gibi bir ülkede, insanlar kavga ettikten sonra yapacakları şey şudur, onların birbirlerine sarıldıklarını görürsünüz.  Çok uzun sürmez.

Ama aileler arasında büyük türde bir problem varsa, birileri çok eskiden kalma birisine bir şey söylerse,  o zaman onlar bunu devam ettirirler. Bu kişi ile konuşmazlar, mesafelerini korurlar, her zaman bunu sürdürürler ama burada böyle değil. Yüzeysel bir şekilde, herkesle bir araya gelirler. Yüzeysel bir şekilde herkesle konuşurlar ama içlerinde suçluluk vardır.

Yani bu yüzeysel entellektüelite nedeni ile olan şey nedir, bizler sol Vishuddhiden dolayı acı çekeriz ve o zaman da, Vishnumaya öfkelenir. İşte bu yüzden batıdaki insanların çoğu, Ben bunu gördüm, onlarda sol Vishuddhi var ve Ben bunu hepinizden alsam bile. Bu böyle. Yani bu hiçbir şeydir, bu yapaydır, bu bir efsanedir, bu konuda suçlu hissedecek bir şey yoktur. Nihayetinde, yanlış olan herhangi bir şey yapmış olsaydınız, hapiste olurdunuz. Burada oturuyorsunuz, o zaman nasıl suçlu olabilirsiniz?

Yani bu suçluluk duygusu, bizlerin Sahaja Yogadaki büyümemizi büyük ölçüde öldürdü.  Yani her şeyden önce, egonuzun üstesinden nasıl geleceğiniz problemdi. Ego orada ve egonuzu gördüğünüz zaman, kendinizin egoist olduğunuzu söyleyemezsiniz, bunu sol Vishuddhi probleminin bir sonucu olarak ortaya koymanız gerekir.

Yapmanız gereken ilk şey, kendinizde ego olduğunu görmektir. Tamam, sonra aynanın önünde durur, kendinizi, aynadaki yansımanızdan ayırır ve kendi yansımanıza şöyle demeye başlarsınız: “Şimdi ego sahibi olarak ne demek istiyorsun? Sen bir Sahaja Yogisin, herhangi türde bir ego ile senin işin olmaz”. Ama eğer suçluluk duygunuz varsa, bir egonuz olduğunu asla görmeyeceksiniz. Sadece suçluluk hissedecek ve asla kendi egonuzu görmeyeceksiniz. Ve işte bu şekilde ego kalmaya devam eder ve sol Vishuddhi (problemi) de sizde kalmaya devam eder. Eğer kendinizle yüzleşirseniz her ikisi de kolayca yenilebilir, sadece kendinizi görün. “Bu benim egomdan mı kaynaklanıyor? Evet. Benim neden egom olmalı ki?”

Sahaja Yoga ile, içlerimizdeki tüm bu dengesizlikleri ortadan kaldırmanız zor değildir ve bunlar ortadan kaldırıldı. Yani siz sağ kanal, sol kanal biliyorsunuz, çok basit bu. Sahaja Yoga sadece parmaklarınızın ve ellerinizin hareketidir, hepsi bu. Bu kanınızı aldıkları, dilinizi çıkardıkları, gözünüzü çıkardıkları ve sonrada sen sağlıklısın diye ilan ettikleri,  teşhis gibi bir şey değil. Bu şekilde değildir. Bu sadece, siz bunu, yani iyi olduğunuzu,  dengede olduğunuzu hissedebilirsiniz. Bu denge bir kez tesis edildiğinde, Vishnumaya ile bir problem yoktur.

Vishnumaya, Shri Krishna’nın kız kardeşi idi ve daha sonra Draupadi olarak dünyaya geldi ve bütün bu şeyler, bu ışık altında ve sizin sol Vishuddhinizde bu günde mevcuttur.

Ama insanlar kendilerinde neyin yanlış olduğunu görmek istemiyorlar. Bu büyük bir problem. York’da olduğu gibi, onların Durham piskoposunun bulunduğu bir kiliseleri vardı, işe yaramaz bu adam, İsa’nın sıradan bir kişi olduğunu ve İsa’nın homoseksüel olabileceğini ilan etti. Düşünebiliyor musunuz, böyle bir şey söylemek, demek istiyorum ki, bunu sadece işitmek bile çok fazla!  Bazı deneyler yapmalıyız, bazı keşifler sayesinde bunu öğrenmeliyiz, dedi. Düşünebiliyor musunuz, böylesine umutsuz bir şeyi, bu adam kilisede söyleyebildi?

Yani her şey din ile alakalı iken, o bunu söyledi ve sonra da Canterbury Başpiskoposu olan bir başkası, bu adamın yeni keşfinden o kadar etkilendi ki, onu York’da bulunan bir kilise ile onurlandırdı. Ve sonra, işten bitiminden sonra, bütün çalışma bitmek üzereyken,  kilisenin etrafında belli belirsiz yıldırımlar gördüler, etrafında. Herkes dışarıya çıktığı zaman ise, bu yıldırım tamamen bu şeyin üzerine düştü ve alçak kısımları dışında bütün kiliseyi yok etti. Neyi yanlış yaptıklarını görmek yerine, ne dediler: ”Bakın, Tanrının lütfü ile ve inancımızın inayeti ile kilisenin alçak kısımları yanmadı”. [Shri Mataji güler] Böyle bir açıklama yapıldı! Yani açıklama geldi.

Bunun burada çok yaygın olduğunu gördüm, çünkü akıl çok zeki burada: “ben bunu yaptım çünkü şöyle düşündüm. Ben böyle düşündüm.” Ama neden böyle düşündün, esas mesele bu, kimse bunu görmek istemiyor.

Eğer, “ben neden bu şekilde düşündüm?”, diye düşünürseniz, o zaman bu, başkalarına zarar vermiş olan veya aynı zamanda kimi Tanrıları da incitmiş olan, egonuzun savlarından bir kaçıştır. Bu sadece bir açıklamadır ve insanlar paçayı kurtarırlar. Aslında Mr. Waldheim gibi kıvıran pek çok kişi gördüm. Onlar bütün bu şeylerden, meydana getirdikleri problemlerden, yaptıkları bütün kötü şeylerden paçayı sıyırırlar, şöyle veya böyle, bunlardan nasıl sıyrılacaklarını bilirler.

Çünkü onların geliştirdikleri bu yöntem, şu veya bu şekilde onlara küçük bir kaçma kapasitesi sağlayabilecek bir şeyler söylemektir.

Yani, şimdi bizler bununla yüzleşmek zorunda olduğumuzu anlamak zorundayız. Bazı belli Sahaja Yogileri de biliyorum, onlara, “ne, neden bunu söyledin?” dendiğinde derler ki,

-“Ben düşündüm ki”
-“ama sen neden düşündün?  Sen vibrasyonlara bakmalısın. Sen düşünme seviyesinde değil şimdi vibrasyonel seviyedesin. Neden vibrasyonel farkındalığını kullanmadın?”

-“Ben düşündüm ki”. Bu “ben düşündüm ki”, bir şeyler için dikkatinize geldiği zaman, bu bir masaldır. Gerçek şu ki, siz bir hata yaptınız, tamam, bunun bir hata olduğunu itiraf edin ve bu düzeltilecektir.

Şimdi bir arabayı ele alın, bir araba var. Eğer araba bozulur veya bunun gibi bir şey olursa, araba “ben düşündüm ki”, diye düşünmez. Düşünür mü? Bizlerde asla arabanın düşündüğünü düşünmeyiz, asla. Yapacağımız şey, arabayı onarmaktır, bitti! Eğer arabayı sürmemiz gerekiyorsa, arabayı onarırız.

Aynı şekilde, “ben düşündüm ki” diyen bir akıl, kendisini düzeltmenin aksi yönde olandır. Bu yüzden, “ben düşündüm ki” cümlesi, Sahaja Yogilerin lisanında bulunmamalıdır. Yani bizler düşünmeyiz, bilirsiniz, bizler düşüncesiz farkındalıktayız.

Sonrasında, her şey hallolur, uygun bir şekilde. “Benim sorumlu olduğumu düşünüyorum” diye düşünmeye başladığınızda, bitti! “Benim sorumlu olduğumu düşünmüyorum, her şey Tanrı tarafından yapıldı. Ben hiç bir şeyden sorumlu değilim” diye düşünmeye başladığınız zaman, eğer yapılan bazı hatalar varsa, bu Tanrı’nın hatasıdır, bırakın bu sol Vishuddhi Onun olsun. [Gülüşmeler] Ancak “ben hiç bir şeyi yanlış yapmadım” ama “ben düşündüm ki” dediğim zaman bu, sorumluluğu benim üstlendiğim anlamına gelir ve kendi problemlerimi kendim yaratırım. Yani bir karar verin, düşüncesiz farkındalık konumunda olmalısınız.

Pek çok kez, bütün bu şeylerin Benim etrafımda bir tiyatro oyunu gibi gerçekleşmekte olduğunu gördüm. Ben sessiz kaldım. Derim ki : “Tamam, tamam, herkes iyi”. Ben uzlaşmayı tercih ederim ama her ne yapılması gerekiyorsa, bu Tanrının arzusuna göre yapıldı ama bu şimdi durum insanları şaşırtmaz, bu bir zamanlar öyleydi çünkü bu insanları düzeltir, bunun meyvesi boldur, bu sonuçlara ulaşır.

Nihayetinde, şimdi onlar, “Anne neye karar verirse, en iyisi budur”, şeklinde durumu kabul ettiler ama Ben karar vermem, aslında, dürüst olmak gerekirse Ben,  hiç bir şey yapmam. Ama Ben, bunu açık bir şekilde görürüm, yani şu çok açık ki, kişinin yapması gereken doğru şey budur, o zaman neden yanlış şeyler yapasınız ki?

Bu Vishuddhi probleminden kurtulmak için, kendinizi işte bu şekilde geliştirmelisiniz. Ama Vishnumaya’ya ibadet edilmelidir, her gün hatırlanmalıdır çünkü bu Batıda yaygın yapılan bir hata. Eğer Vishnumaya’nız kötü ise, size kızgınsa, o zaman ne olur? Suçluluk üzerine suçluluk, suçluluk üzerine suçluluk, suçluluk üzerine suçluluk eklemeye devam edersiniz. Ama eğer her zaman farkında iseniz ve Vishnumaya'nızı bozulmamış bir halde tutarsanız, o zaman ne olur? O size bakar, O hiç bir suçluluk duygusunun gelmesine izin vermez ve o zamanda Ruhunuzun neşesi de maksimumdadır. Suçlulukla bu, onun içinde bir göçüktür. Bakın, sizler, dersiniz ki, “Anne, ben çok mutluyum, mutlu, çok mutlu, sevinçliyim ” ve aniden ne oldu? “Ben şunu yanlış yaptım”.

Küçük şeyler için üzülen insanlar gördüm, demek istiyorum ki, tabii, Benim başka bir hayatım da var, çok sofistike edilmiş bir dünya. Geçen akşam, bir beyefendi yemek yiyordu ve aniden, “tüh!” dedi. “Ne oldu?” “Benim şu kişiye telefon etmem gerekiyordu ve telefon etmedim”. “Ama şimdi yemeğini ye, bunun için neden endişe ettin?” “Hayır, telefon etmeliyim”. “Ama her halükarda ne olacak ki? Telefon etmedin, yani şimdi telefon etmedin. Tamam, şimdi yemeğini bitirip, sonra telefon etsen daha iyi olacak”. Sonrasında bu bey, o adamın oralarda olmadığını anladı, onu asla bulamadı.

Yani bütün bu şeyler, bir tür, yani bunlar yaşamlarımızda bir tür normlar yarattılar ve bunlar yapay normlar. Benim o sırada orada olmam gerekirdi diyelim, ama orada değildim, yani ne? Orada olmalıydım, ama eğer orada değilseniz, bu konuda kendini kötü hissetmenizin ne yararı var? Ben o yere ulaşmalıydım, hayret edersiniz ama uçaklar bekleyecektir, sekiz saat sonra bile gitseniz, her şey orada olacaktır. Bu, bu şekilde olmalıdır.

Ama önce siz, bu Her yeri kaplayan güç ile, Vishnumaya ile uyum içinde olmak zorundasınız. Eğer bununla uyum içindeyseniz, eğer Onunla akortlanmışsanız, o zaman asla savaşmazsınız, her şey sizin önünüzdedir. Bu sadece oradadır çünkü O sizin Tanrının Krallığına girdiğinizi hatırlar, bunu test edin sadece! Ama tam tersine bir şekilde,  her zaman kendi insan cehaletinizi kullanıyorsunuz ve sonra da faka basarsınız.

Sizlerin aydınlanmış kişiler olduğunuzu, artık sıradan olmadığınızı öğrenmeye çalışın ama güçlerinizi kullanmadığınız sürece, bunun ne yararı var?

Bu sanki bir dilenci gibi- onu tahta çıkartırsınız, o Benim karşıma geldiği zaman, dilenir, [Shri Mataji, dilencinin biri, tabak uzatıyor gibi taklit eder] “Ne verirseniz olur” der. “ama Baba (kardeş) sen kral oldun, neden dileniyorsun?”

Yani suçluluk duymamak bizim dinimizdir. Suçlu hissetmemek. Bununla yüzleşmeliyiz. Eğer herhangi bir hata yaptıysam, açık kalplilikle biz, bu hatayı yaptık diye kabul etmeliyiz, gidip o kişiye söylemeliyiz, doğru şeyi yapın ve düzeltin veya bunu bir sermaye yapmak veya Vishuddhinize zarar vermek yerine, sizde buna katılın. Bu Batıda çok büyük bir problem ve bunun böyle büyük ölçüde artmasına şaşırmıştım ve onlar “ben çok suçluyum” demekten çok gururlanıyorlar, (gülüşmeler). Hapishaneye git o zaman.

Bütün bu hoş davranışlarınız, bütün neşe dolu davranışlarınız, kesinlikle anlamı olmayan bu suçluluk duygusu ile zehirlendi. Bu, ne size yardım edebilir ne de herhangi birisine yardımı olabilir. Sizlere böylesine bir samimiyetle anlatıyorum çünkü Ben biliyorum ki, bu bir, başlangıçta şüphesiz, Batıda tanıştığım bütün Sahaja Yogilerde bu suçluluk duygusu vardı.

Katoliklik de, diğer bir tanesi. Katolik kilisesinde sizin itiraf etmeniz beklenir ama Protestanların da çok kötü bir şekilde suçluluk içinde olduklarını gördüm. Protestanlar daha aşağı değiller ama Hindistan’da, herhangi bir Katolik’i veya Protestan’ı alın, orada hiç kimse suçluluk hissetmez.

Geçen gün size bir öykü anlattım, torunum Bana sordu, “Büyükanne, sence ben hangi günahları işlemişimdir?” Bende, “Ne?” dedim. “Ben hiç günah işlemedim ama Sen bana herhangi bir günah işleyip işlemediğimi söyleyebilir misin”, dedi. Bende, “sende herhangi bir günah görmedim” dedim Torunum dedi ki, “ama biliyorsun, (Gülüşmeler)  Dedim ki, “Ne diyeceksin? Benim yaptığım tek şey şu, ben iki dondurma yedim”. “Git ve onlara anlat” dedim. (Gülüşmeler).

Yani bu böyle aptalca. Eğer meseleyi görürseniz, bu çok aptalca ve bu aptallığı, Sahaja Yogiler yutmamalılar. Kendiniz mutlu edin, her ne olduğu fark etmez.  Okulumuzda benden günahlarımı itiraf etmemi istediler- yani ben neyi itiraf etmeliyim?”

Ve kimi zaman, Ben hata yaparım. Aniden, neden olduğunu bilemiyorum, Ben,  Aristo’yu Tolstoy ile karıştırdım? Tolstoy neden aklıma geldi bilemiyorum, Tolstoy’un hiç bir yerde Aristo’ya yakın olduğunu düşünmesem de veya bu anlamda o Aristo’ya hiç yakın değildi. Ama hata yaptım ve “Neden, neden böyle?” diye düşünüyordum.

Hala bu çok önemli.  Gördüğünüz gibi, bu insanlar bile, öyle tarif ettikleri zaman,  Aristo'nun Tolstoy üzerinde hiçbir etkisi olmadığını görüyorsunuz. Onun bir etkisinin olmaması, bir gerçektir. Aristo, politikacı birisiydi ve o bir yandan da,  felsefeyi bulunduğu yerden çıkardı. Tolstoy, bir kişinin nasıl yeniden dirilebileceğini gösteren kişiydi.

Onu okudunuz mu yoksa okumadınız mı bilmiyorum ama sanırım o, o günlerin büyük yazarlarından birisiydi. Ve geçen gün Ben sadece ikisini karşılaştırıyordum ve dedim ki, “Bu adama bakın, o kesinlikle Aristo’dan farklı, kesinlikle onlara bir şeyin iki ucu diyebiliriz ve nasıl olur da Tolstoy asla Aristo’yu okumamış olur”. Kendisi o kadar eğitimli birisiydi ki, ama hiç Aristo okumadı. Sonra sadece şunu hissettim, bu bir Rus aklı ve Rus aklı son derece iç gözlemciydi ve bu iç gözlem Bay Aristo’da yoktu, o her şeyi kafasından çıkarırdı, masalı ve insanları, hep birlikte onları bu siyasetin diğer çizgisine sokardı.

Plato bile bir şekilde, ondan da beterdi, ama bu kişi bir başka kişiydi. Yani Sokrates bitmişti ve Aristo, her şey oldu.

Ama çünkü Ben ikisini faziletleri açısından değerlendiriyordum, Tolstoy nasıldı? Çünkü Tolstoy, aydınlanmış bir ruh olarak doğmuştu. Bu yüzden de, o yaşamı çok farklı gördü. Eğe Anna Karenina’yı okuduysanız,  orada bu bayanı gösterdiler, Anna Karenina evli bir bayan iken başka bir adama ilgi duydu ve kocası çok çalışan ve çok müsamahakâr birisiydi ve ona yeterince zaman ayıramadı. Bunun üzerine Anna, romantik olmak gibi bir hakkı olduğunu düşündü Ve bu durumda, sonunda kocası Anna’nın asla mutlu olmadığını kanıtladı. Ama kocası çok huzurlu, çok affedici birisiydi ama Anna hiç bir zaman mutlu olmadı ve nihayetinde intihar etti. Demek istiyorum ki, bunlar eski yazarlar, onlar bu şekilde yazarlardı –özellikle de aydınlanmış ruh olanlar. Ama aynı şeyi modern bir yazara verseniz, o eşin değil kocasının intihar ettiğini yazardı.

İşte bu durum bizim şimdi modern zamanlarda ne durumda olduğumuzdur ve işte bu yüzden böyleyiz, hatalarımız için suçlu hissediyoruz. Burada kadın, bir başka adamla ilgileniyor ve adam da kendisi, çok çekici olduğum için ben suçluyum diye hissediyor ve işte bu yüzden de, kadın başka birisi ile beraber ve adam intihar ediyor. Bu böyle değil. Yanlış olan kadındır, adam değil.

Bu yüzden, aynı zamanda sapkın düşüncemiz tarafından, birinden diğerine, bir suçluluk veya yanlışlık kayması da var. Eşlerinin önünde sadece lahana gibi (donuk veya pasif bir yaşam süren kişiler için kullanılır) duran kimi erkekler gördüm –özellikle de Amerika’da. Sadece lahana onlar! Ben onlara, “neden böyle lahana gibisiniz?” dedim. Bunun üzerine onlar Bana, “Anne, görüyorsunuz, bu bizim suçluluk duygumuz –bu bizim kadınları bastırma şeklimiz” dediler. “Ama neden kadınlarınızın sizi baskılamasına izin veriyorsunuz? Bu da yanlış”.

Yani kadınlarının onları baskılamasına izin veriyorlar çünkü kendi atalarının kadınları baskıladığını düşünüyorlar. Demek istiyorum ki, aynı şeyi yapmak, yani siz, kendinizi dengesizleştiriyorsunuz çünkü suçluluk hissediyorsunuz. Kim için? Atalarınız için. Demek istiyorum ki, onlar ölüp, gittiler -siz farklısınız.

Şöyle ki, biz kendimizi suçlu yapmaya çalışıyoruz, bu bir moda, bilirsiniz, komik bir şekilde giyinmek gibi. Her zaman neyi yanlış yaptığımızı bulmaya çalışmak, tipik bir Batılı aklıdır.

Ve sonrasında “Les Miserables” (Sefiller romanı- Victor Hugo) gibi olursunuz. Nasıl mutlu insanlar olabilirsiniz? Sürekli olarak kendinizi suçlamaya başlarsınız, kendinizi aşağıya çekerek. Bütün bu teorilerle ve bütün bu şeylerle, sadece kendinizi sefil insanlar haline getirdiniz, hapse girmeden hapistesiniz.

Şimdi bu, sizlerle giysiler hakkında konuşuyordum.  Altı inch (15 cm) uzunluğunda etekler çıktı. Şimdi kızlar, eğer 15 cm giymiyorlarsa, suçlu hissediyorlar. Yani aslında, bunu giymek yanlış ama giymedikleri için, onlar suçlu hissederler. Çünkü bunlar bizlerin yarattığı komik normlar, girişimciler her ne çıkartırlarsa, biz bunların kölesi olmalıyız.

Derhal bütün kıyafetlerimizi fırlatıp atıp, yeni stili benimsemeliyiz, öbür stili. Paris’te bir şeyler çıkar ve herkes bunu giymelidir. Bunun aksine,  Hindistan’da eğer herhangi bir kişi böyle bir hileye başvurursa, bunu asla kabul etmeyiz. “Kaybolun! Biz bütün bu saçmalığı istemiyoruz”, derler.

Yani bununla, bizi bu seviyede büyütmüş olan tüm geleneği fırlatıp atarız. Tüm geleneklerimizi kaybettik – çünkü bu girişimciler bizlerin üzerinde çalışıyor, bizler onların ellerinde oyuncağız ve bütün bu insanlar her gün kendi masallarını anlatıyorlar, her yerden her türde teoriler ortaya çıkıyor ve bizler kabul etmeye başlıyoruz. Eğer kabul etmezsek suçlu hissediyoruz. İnsanların, bu saçmalıkları nasıl olup da kabul ettikleri çok şaşırtıcı.

Bir keresinde Amerika’ya gittiğim zaman, çok acı verici bir deneyimim oldu. Sekiz yaşında küçük bir çocuk vardı. Ve anne dedi ki, “oğlan uyuşturucu kullanıyor”. “Gerçekten mi?”, dedim.  Kendimi çok şoke olmuş hissettim ve çocuğu sadece kalbime aldım. “Neden uyuşturucu kullanıyorsun” dedim. Bana baktı ve dedi ki, “annem bana asla böyle sarılmadı”. Bende anneye sordum, “neden çocuğuna böyle sarılmıyorsun?” O da, “çünkü suçluluk geliştiririm” dedi. “Nasıl?” dedim. “Freud’a göre, bu bir suç olur” dedi. Freud, kendi çocuğuna sarılmanın bir suç olduğunu kabul ettirmeye çalışıyor, bu yüzden de siz suçluluk duygusu geliştirirsiniz.

Yani, bu suçluluk nereden geliyor size? Bu, okuduğunuz bu kitaplardan geliyor, size rehberlik eden bu işe yaramaz insanlar, onlarda karakter yok,  duyguları yok, gerçeklik fikirleri yok ve bu sizin İncil olarak kabul ettiğiniz şey? Sonrasında da suçlu olacaksınız.

Bir partide birazcık kahve dökülürse, “Aman Tanrım!” bu durumda sanırım bir caniden daha betersiniz veya başka bir şekilde, birilerinin halısı lekelendiyse o zaman tabii ki, derhal hapse gitmelisiniz. (Gülüşmeler)

Çok yapay şeyler hakkında bu normlar meydana getirildi, çok yapay davranışlar hakkında bu normlar ortaya kondu ve sonrasında sizler suçlu hissetmeye başladınız.

Bir ırkçı olduğunuz için kendinizi suçlu hissetmezsiniz, suçlu hissetmeniz gereken konularda suçluluk hissetmezsiniz. Öfkeli insanlar, Amerika’da binlerce ve binlerce insanı öldürdüler, orada milyonlarca insanı öldürdüler- kimse bu konuda kendini suçlu hissetmez. Veya tüm dünyayı domine ettiniz, hiç kimse bu konuda kendini suçlu hissetmez. Son derece yüzeysel şeyler hakkında kendinizi suçlu hissedersiniz.

Ama Sahaja Yogiler için, onlar son derece derinler, o kadar derinler ki, herhangi bir şey hakkında gerçekten kötü hissetmeleri gerekiyorsa bu şudur, şimdi Benim onların neyin hakkında kötü hissetmeleri gerektiğini bulmam gerek. (Gülüşmeler)

Yani Ben basit bir çözüm buldum, eğer kendinizi kötü hissetmeniz gerekiyorsa, lütfen kulaklarınızı çekin, bitti! Veyahut eğer suçluluk hissediyorsanız, sadece kulaklarınızı çekin, Vishuddhi düzelecektir. Çok basit bir yöntem, sadece böyle kulaklarınızı çekin,  bitti! Ama bazen önümde sürekli olarak böyle yürüyen insanları görüyorum. [Shri Mataji kulaklarını çekip, gülüyor] [Kuvvetli gülüşmeler ve alkışlar], sonrasında onlara ne yaptığımı düşünüyorum? [Shri Mataji, gülmekten katılıyor] Dans ederken bile, aynı şeyi yapıyorlar, bunu. [Shri Mataji, kulaklarını çekip, gülüyor] [Büyük gülüşmeler] Bu çok fazla.

Bu insanları duygularını görmek Benim için birazcık fazla. Yani demek istiyorum ki, Sahaja Yoga’da bu, hiçbir şey hakkında o kadar da sert ve sıkı bir kural değildir. Demek istiyorum ki, sizler kesinlikle özgür insanlarsınız ve sizler tüm bu özgürlüğü kullanmalısınız, kesinlikle. Sizi sürekli olarak, kulaklarınızı böyle aşağıya doğru çekmek durumunda bırakan sert, sıkı bazı kurallar tarafından yönlendirilmemelisiniz. Ben sadece suçluluğunuzun getirdiği bu saçmalığının üstesinden gelmek için “tamam, kulaklarınızı çekebilirsiniz” dedim. İnsanları her zaman sadece kulaklarını çekerken görüyorum.

Dün bir kız, büyük küpeler takıyor ve kulaklarını çekiyordu, bilirsiniz, oldukça endişelendim, bu .. olabilir [Büyük gülüşmeler] Sahaja Yoga sadece bir oyundur, sadece bir zevktir, bu türden sert ve sıkı yasalar ve düzenlemeler değildir. Çünkü siz içten dindarsınız, ruhunuzu buldunuz. Hangi hataları yapabilirsiniz ki?

Ama nerede dikkatli olmanız gerekiyorsa, orada dikkatli değilsiniz. Örneğin, şunu söyledim, dışarıya çıkmadan önce lütfen bandhan verin. Bu bir kavach, buna biz kavach diyoruz. Anlamı, kavach, İngilizcede kavach için bir sözcük var?

Sahaja Yogi: Koruma
Shri Mataji: Hıım?
Sahaja Yogi: Koruma, korumak.

Bunun yerine, koruma soyut ama bu Annenin bir korumasıdır, bu somut bir şey, kavach. Bu yüzden kavachı alın. Kavach, sizin şey diyebileceğiniz bir şey, şu insanları giydiği şey.

Sahaja Yogi: Zırh
Shri Mataji: Zırh, içeriden, bu tür bir şey, kavachtır. Bu yüzden dışarıya çıkmadan veya birileri ile konuşmadan, bunu yapmalısınız. Bu yapmadığınız şeyi.

Sonra orada şunu görüyorum, Ben dedim ki: “Nereden geliyorsun?”, “Anne, benim şeyimi görmeye gittim, bir mezarlığa gittim”. Ben de, “Ne için?” dedim. “Birisi öldü, bu yüzden oraya gittim.” “Yani sen kavachını yaptın mı?” “Hayır”. “Kafanda dans eden bütün bu bhootları görebilirsin”. (Gülüşmeler)

İşte bu sizin nerede olduğunuzdur ve sonra kulaklarınız çekersiniz, ne yararı var? Çok basit bir şey, dışarıya çıkarken kavachını yap. Bu çok basit, demek istiyorum ki Sahaja Yoga’da insanların yaptıkları korkunç ritüelleri yapmayız, bu tür bir şey değil. Sadece sabah dışarıya çıkarken bandhan verin ve eğer birileri münakaşacı ise, sadece bir bandhan verin. Hiç bir şey, küçük bir bandhan pek çok şeyi halledebilir. Ama bizler Tanrının Krallığına girdiğimizi unutuyoruz, bütün Azizler, bütün melekler ve Ganalar emrinizde.

Kendinize inanmalısınız. Ben nasıl size, şimdi kendinize inanın derim ki? Yani insanların bu suçlu hissetme saçmalığı, her Sahaja Yogide yok olmalıdır. İşte bu gün bu yüzden, bu Vishnumaya’yı yapıyoruz.

Şimdi bakın, -örneğin Vishnumaya bu eve girdi çünkü bu yeni bir, harap olmuş, eski bir ev ve burası bir bira fabrikasıydı. Dışarıda havan yapmak yanlıştı, onu içeride yapmalıydılar. Bu konuda suçlu hissetmeyin. Ama yine de sanırım onlar da hissedeceklerdir.  [Shri Mataji kulaklarını çeker – gülüşmeler]. Yani, ama bu yanlıştı.

Vishnumaya, sizin bir hata yaptığınızı gördü. Kendisi geldi ve her şeyi temizledi. O, sizin kendinizi suçlu hissetmeniz gerektiğini düşünmedi. O, “onlar çocuk, bu konuda hala hiç bir şey bilmiyorlar, içerde kaç tane bhoot olduğunu bilmiyorlar. En iyisi ben gidip işi yapayım”, dedi. Ve O temizledi. Hepsi bu, bu konuda suçlu hissedecek bir şey yok. O, doğal olarak sizden daha iyi bilir, bu yüzden de işi O yaptı.

Yani bir Sahaja Yogi, sanki ailesinden birisi ölmüş gibi görünen birisi değildir. Çok ciddi şekilde, gülümseyemez, gıdıklasanız bile gülümsemeyecektir. O her şeyin çok üzerindedir, o böyle birisi değildir. O her zaman neşe, sevgi, anlayış ve dostlukla dolar taşar. Her şeyden neşe duyar ve işte bu yüzden o bir Sahaja Yogidir.

Eğer suçluluk hissederseniz – tabii ki kulaklarınızı çekmeniz daha iyidir, bunu iptal etmeyeceğim çünkü o zaman burada [sol Vishudhi içinde] çok daha kötü olabilir. Ama her kendinizi suçlu hissettiğinizde, “Neden suçluluk hissediyorum”, deyin. Sadece iç gözlem. Ve Aristo ve Tolstoy arasındaki fark budur. Ve dün Aristo yerine Tolstoy’u düşündüğümü anladım.

Vishnumaya prensibimiz her zaman çok uyanık durumda tutulmalıdır çünkü bizlere pek çok yolla yardım eder. Her şeyden önce bu prensip, mesajların kalbinizden kafanıza geçmesinde bizlere yardım eder. O bizlerin, sayesinde bütünleştiğimizdir. Kalbimiz ve kafamız, sağ kanalda bulunan Vishuddhi merkezinden daha çok, Vishnumaya prensibi ile bütünleştirilmiştir.
Sağ kanalda bulunan Vishuddhi, kolektivite yaratabilir, birbirimiz arasında bir anlayış yaratabilir ama sol tarafta, kalpleriniz ile kafanız arasında tam bir bütünleşmeyi muhafaza etmenize yardım eder.

Eğer bir suçluluk varsa, siz sadece bunu düşünür ve onu analiz edersiniz. Bu kalbiniz ve kafanız arasında bir mücadele bulunduğu anlamına gelir, değil mi? Bu kadar basit. Eğer bütünleşmiş olsalardı, suçluluk hissetmezdiniz. Ve işte bu yüzden tüm bu yapay teoriler ortaya çıktı, okuduğunuz bütün bu yapay masallar, tüm bunlar ortaya çıktı, unutun bunu. Siz bir Sahaja Yogisiniz ve Tanrının Krallığına girdiniz- neşe duyun! Yapmanız gereken şey bu. Ama siz, bütün bunların üzerinde olduğunuz, neşe ve anlayış konumuna gelmelisiniz. “Siz sessizce oturan Buddha gibi olmamalısınız”, bile diyemezsiniz. Bu tür bir şey değildir. Buddha, sadece meditasyon yaparken sessizce oturuyordu. Bunun dışında, çocuklarla birlikte olan şişman Buddha’yı ve gülen Buddha’yı gördünüz. Bu, egonun kendisine gülmek zorunda olduğunu gösterir.  İşte bu şekilde, suçluluk duygusunun bu pisliği orada olmayacaktır. Sadece kendinize gülün. “Nasıl böyle bir şey yaptım!” Kendinize gülmek, kendinizi anlamanın çok iyi bir yoludur. Şunu bulmaya çalışın: “ben hangi saçmalığı yaptım? Nasıl davrandım?”

Bir hanım vardı, o kendisini her şey için sorumlu hissederdi. Hayır. Ben ona “Goverdhari” derdim, bu Govardhan dağını böyle elinde tutan, anlamına gelir. O kendisinin her şeyden sorumlu düşünür.  Ben kurnazca onu tüm sorumluluklarından kurtarmaya çalıştım, sadece kendisinin sorumlu olmadığını anlayabilmesi için. Ne zaman sorumlu olduğunu hissederse, bütün bu suçluluğu kendisinde topluyor. Çünkü ilk olarak o sorumlu değil ve ikinci olarak da sorumlu kişi olarak, kesinlikle bazı hatalar yapacaktır. Sonrasında da hataların sorumluluğunu üstlenecek ve yine suçlu hissedecektir. O zaman Vishnumaya öfkelenir ve eğer o öfkelenirse, sol kanalda probleminiz olur.

Sol kanal çok önemlidir, o kendisini göstermez, o kendisini ifade etmez ama sizin için acılı olur. Sol kanal sizindir, bu sizin acılıdır, size sorun çıkartır.

Eğer ego varsa, diğerleri sorunludur ama eğer sorun varsa, kötü hissedersiniz. Bu yüzden hiç bir şey için kötü hissetmeyin. Demek istiyorum ki, kimi insanlar kötü hissederler çünkü puja için geç kalmışlardır, önemli değil, gelmeniz gereken zaman budur. Kimi insanlar neden pujaya bir şey getiremedim diye hissederler, önemli değil. Ben asla, “sen bunu getirmedin, sen şunu yapmadın”, demem. Bir kere bile bunu demem. “Bunu yanlış yaptın veya bu yanlışı yapmamalıydın, buna sahip olmalıydın”, demem.

Yavaş yavaş hepiniz öğrendiniz. Neyi size söylemeye gerek vardı ki? Aksi takdirde kafalarınızda, bu suçluluğa dair başka bir büyük kuyu olacaktı. Bu yüzden öğrenmelisiniz, asla önceden pujaları bilmiyordunuz, pujanın ne anlama geldiğini bilmiyorsunuz, bu tür bir şey bilmiyorsunuz, bu size nasıl yardım eder ki. Yani her ne yapıldıysa, bununla sizler büyüyorsunuz, nihayetinde çocuklar büyürken hatalar yaparlar. Benim tek işim,  sizi korumaktır, Benim yaptığım şey de bu.

Ancak suçlu hissederek kendinizi yok etmeye çalışmayın. İşte bu yüzden, bu gün Vishnumaya pujayı yapıyoruz. O, Shri Krishna’nın kız kardeşi ve Draupadi olan, Kali’dir. O, her zaman bizim korumamız içindir ve hiçbir şekilde kendimizi suçlu hissetmememiz gerektiğini ve yaşamdan neşe duymamızı bizlere söylemek için orada olan kişidir.

Tanrı sizleri kutsasın.

H.H. Shri Mataji Nirmala Devi

