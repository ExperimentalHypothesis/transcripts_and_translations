Puja do Chrystusa, 25.12.2003, Ganapatipule, Indie

Dzisiaj jest wielki dzień, ponieważ będziemy celebrować narodziny Jezusa Chrystusa. 
On był tak wielką Duchową Osobowością, która musiała cierpieć na krzyżu. Wielu ludzi tego nie rozumie, dlaczego człowiek takiego kalibru, w takich okolicznościach, o takiej duchowości musi przechodzić przez takie ciężkie próby w życiu. To bardzo łatwo zrozumieć, że On urodził się w czasach, okolicznościach, które były przeciwko niemu, które były przeciwko Boskiej Mocy. W związku z tym, ludzie chcieli zniszczyć Jezusa Chrystusa. I nie odczuwał bólu, ani absurdalności tamtych ludzi. Przeciwnie, On przeszedł wszystkie te gehenny z tak wielką odwagą i taką godnością. 

Zatem powinniśmy zrozumieć, że jeśli jesteś Boski i jeśli masz Boskie siły, to powinieneś mieć odwagę i z tą odwagą możesz zmierzyć się z wszelkiego rodzaju przeciwnościami. Na ogół, gdziekolwiek byś był na Ziemi będą tam różnego rodzaju problemy. Mógłbyś należeć do rodziny królewskiej albo być biednym człowiekiem, ale zawsze są jakieś problemy. Ale Chrystus poprzez swoje życie pokazał, że chociaż musiał tak wiele wycierpieć, był bardzo cierpliwy i odważny. Jego życie dało przykład jacy powinniśmy być, jak powinniśmy się zachowywać, gdy mamy do czynienia z problemami z powodu ludzkiej ignorancji. Ale dziś jest szczęśliwy dzień, ponieważ są Jego urodziny i świętujemy, gdyż pokazał nam nową duchową drogę, na której cierpi się z powodu niewiedzy wielu, którzy tam byli – On bardzo cierpiał. 

Ale dziś nie jest tak źle, ludzie rozumieją i pojmują duchowość i boskość. I teraz jest was tak wielu. Chrystus w tych cierpieniach nigdy nie płakał, nie ubolewał. On przechodził przez to wszystko w bardzo stanowczy sposób. Zatem to, czego możemy się nauczyć dzięki Jego życiu to to, że nie powinniśmy się bać. Cokolwiek miało by nas spotkać, nie powinniśmy się bać. Ale czasy się zmieniły i ludzie nie torturują już nikogo z powodu duchowości. Tego już nie ma, te czasy już się skończyły. Chrystus wymazał to wszystko z ludzkich umysłów i teraz ludzie szanują cię za bycie duchową osobą. To jest właśnie przesłanie z życia Chrystusa i wszyscy powinniśmy być szczęśliwi, że odkrył przed nami tę ścieżkę ignorancji. 

Przesłanie Sahaja Yogi jest takie samo, otrzymujesz swoją Samorealizację, rozpoczynasz swoje duchowe życie, i wszystko się ułoży, ponieważ wszystkie moce Boga są z tobą. Te moce wszystko dla was wypracowują i jest was tak wielu, którzy mogą to poświadczyć. Nie musicie już przechodzić, przez taki rodzaj życia, jaki miał Chrystus, On to zrobił dla was. Wasze życie będzie bardzo, bardzo bezpieczne, radosne i spokojne. Nie trzeba o tym mówić, musicie doświadczyć tego sami. Obecnie są również bardzo okrutni ludzi, bardzo bezsensowni, niedorzeczni i nadzwyczaj agresywni, ale mimo to nikt nie może was zranić. Życie stało się zupełnie inne. I dziękujemy Chrystusowi, który przeszedł to wszystko, by ocalić nas od bolesnych doświadczeń. 

Dziś są urodziny Chrystusa i obchodzimy je z wielką radością. Wiemy również, że Jezus Chrystus wiele zdziałał, a my nie osiągnęliśmy tyle co On. Ale jak bardzo Jezus Chrystus cierpiał...to wiemy. Ale my tyle z siebie nie dajemy, ponieważ cała ludzka populacja zmieniła się. A przy tej zmienionej ludzkiej społeczności, życie duchowe jest bardzo, bardzo ważne. Wiele przeszkód zostało usuniętych z tego życia duchowego i dzięki temu możemy rozwiązać nasze fizyczne problemy, możemy rozwiązać problemy natury psychicznej, rozwiązać problemy w domu, możemy rozwiązać problemy całego świata. W ten sposób życie całej ludzkości może zmienić się w życie duchowe. 

To jest bardzo ważne dla nas by wiedzieć, że z jednej strony jest życie Jezusa Chrystusa, który osiągnął tak wiele w duchowości, a z drugiej strony my osiągnęliśmy małą część duchowości i z naszego powodu świat staje się spokojniejszy. 

Wiele problemów zostało rozwiązanych, a ludzkość zrozumiała, że bardzo ważne jest, aby prowadzić duchowe życie. Te zmiany są dzięki wam, nie mogłabym tego zrobić sama. Jestem w tej samej sytuacji co Jezus. Co więcej mogę zrobić? 

Teraz jest wielu ludzi. Możemy zobaczyć, jak cały świat się zmienił. Dzięki wam, problemy zostały rozwiązane, nastąpiło wiele zmian. Wiele zmian nadchodzi, nie tylko dla jednostki, ale dla tysięcy, dla całego świata, dla całej ludzkości nadchodzą zmiany. Robicie to wszyscy razem, jest to bardzo ważne. 

Teraz będę mówiła w Marathi: życie Chrystusa było bardzo smutne. Ale On robił to wszystko z miłością, ponieważ był bardzo wielką duszą – taka osobowość, nie odczuwa żadnego smutku. W ten sposób my obraliśmy życie duchowe i teraz powinniśmy dawać duchowe życie każdemu. 

Ludzie, którzy patrzą na nasze życie są oszołomieni widząc, jak bardzo jesteśmy szczęśliwi. A kiedy zrozumieją, że to się dzieje w Sahaja Yodze również będą chcieli być w Sahaja Yodze. 

To jest bardzo dobra rzecz, i również wy otrzymaliście to błogosławieństwo. I powinniście dbać o to błogosławieństwo. Powinniście nad tym pracować, a najważniejszą rzeczą jest, że powinniście się tym dzielić z innymi. Wszyscy otrzymaliście to błogosławieństwo – teraz pozwólcie by inni ludzie mogli się tym cieszyć, a wszyscy Sahaja yogini powinni starać się dawać Sahaja Yogę każdemu. Sahaja Yoga rozprzestrzeniła się na całym świecie, lecz w bardzo małym stopniu. Powinna być dużo bardziej rozpowszechniona. Jezus Chrystus miał tylko dwunastu apostołów i tych dwunastu apostołów rozprzestrzeniło Chrześcijaństwo, ale popełniono wiele błędów. 

W ten sposób musicie mieć na uwadze, że gdy rozprzestrzeniamy Sahaya Yogę, nie powinniśmy robić żadnych błędów. Powinniśmy rozprzestrzeniać w bardzo prosty sposób. To nie jest trudne. Rzecz w tym, że Parameshwara dał wam Shakti i mózg, używajcie ich. Mam pełną wiarę w was, że możecie stworzyć wielu Sahaja yoginow i powinniście dawać Sahaja Yogę wszystkim. I myślcie w dzień i w nocy jedynie o tym, komu jeszcze można dać Sahaja Yogę. 

Daję wam na to błogosławieństwo, a więc spoczywa na was wielka odpowiedzialność. Od momentu przyjścia do Sahaja Yogi, macie taką odpowiedzialność, iż od dziś musicie mieć na uwadze, że powinniście dawać Sahaja Yogę każdemu. I nie powinniście zatrzymywać tego wyłącznie dla siebie. 

Niech was Bóg błogosławi.