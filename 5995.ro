Shri Lalita Puja. Hove, Brighton (UK), 15 May 1982.

Sunt într-adevăr o Mamă mândră să văd atât de mulţi sahaja yoghini.

Şi trebuie să înţelegeţi că, deşi vin puţini începători – chiar dacă sunt puţini – trebuie să conştientizaţi că fiecare dintre voi este acum un Suflet Realizat. Fiecare dintre voi a crescut atât de mult, încât puteţi crea voi înşivă un nucleu. Iar după ce aţi crescut împreună la nivel colectiv, acum răsadurile au devenit mlădiţe puternice la nivel individual, şi cu siguranţă pot fi replantate în diverse locuri unde pot face lucrurile să meargă, pentru că fiecare dintre voi este un profet. Mă întreb dacă vă daţi seama de acest lucru sau nu. Desigur, aţi primit bucuria Realizării, beatitudinea, aţi primit totul, aţi atins un anumit nivel. L-aţi atins încet şi ferm şi, fiind acum ca un copac, fiecare dintre voi este atât de important şi de puternic. Ştiu că puţini oameni vin în mod colectiv, iar vouă vă e greu să lucraţi cu ei la început, pentru că nu sunt încă destul de maturi, încă n-au ajuns la stadiul la care să-şi înţeleagă propria importanţă. Dar trebuie să înţelegeţi cu toţii cât de importanţi sunteţi şi ce calitate aţi atins. În orice aşa-zise organizaţii, care sunt false – să luăm de exemplu biserica: este un singur preot. În toată localitatea nu e decât un preot, cu toate că el habar n-are de asta, nu contează.

Şi totuşi există doar o singură persoană, autorizată chiar de biserică. Cu toţii trebuie să asculte de acela. Dar aici sunteţi toţi dinamici; fiecare dintre voi este capabil să ţină un program bun. Desigur, puteţi da cu toţii Realizarea foarte bine, fără îndoială. În toate colectivităţile trebuie să încercaţi să staţi pe picioarele voastre. Încercaţi asta în colectivităţile voastre. Gândiţi-vă la toate aspectele în care puteţi realiza ceva. Pentru că acum sunteţi pregătiţi; acum voi sunteţi profeţii. Pentru asta nu trebuie să depindeţi de nimeni ca atare, nici nu trebuie să depindeţi de ceilalţi. Individual puteţi face asta.

Chiar dacă sunteţi conectaţi unii cu ceilalţi, cu toţii vorbiţi aceeaşi limbă, aţi dobândit adevărul împreună şi sunteţi un întreg; dar dinamismul trebuie să se manifeste individual în interiorul vostru, şi fiecare dintre voi în propriul lui domeniu poate face lucrurile să meargă în propriul stil, pentru că ştiţi totul despre Sahaj Yog. Se poate ca cei pe jumătate copţi să nu ştie. Probabil că încă mai raţionalizează câte ceva, nu contează, o să fie şi ei în regulă. Dar în ceea ce vă priveşte, sunteţi profeţi cu toţii şi în calitate de profeţi trebuie să ieşiţi în faţă. Oriunde mergeţi vorbiţi despre Sahaja Yoga: „Am primit asta, asta e lumina. Noi ştim totul.” Adică, voi nu vă îndoiţi deloc de asta, nu-i aşa? Însă problema e că voi simţiţi că s-ar putea ca ceilalţi să nu înţeleagă, sunt proşti, sunt nebuni, sau cu ego, sau sunt agresivi, sau o să vă facă cine ştie ce. Este adevărat, dar trebuie să ştiţi că nu un singur om duce această luptă, sunt mii în toată lumea care cunosc acelaşi limbaj ca şi voi, care ştiu de lucrul vostru şi cu toţii sunt conştienţi de aceleaşi lucruri. Aşa că nu sunteţi singuri în această luptă. Odată ce ştiţi asta, o să fiţi uimiţi câtă putere începe să se reverse în voi.

Cu cât vă gândiţi mai mult la asta, meditaţi asupra Sinelui vostru acum, aş zice, şi înţelegeţi că voi înşivă, voi sunteţi profeţi. Apoi vedeţi dimensiunile în care – sunt atât de multe dimensiuni ale mele aici, eu le văd. Aşa că în orice domeniu, în orice profesie, în cercurile în care vă învârtiţi trebuie să le vorbiţi oamenilor despre acest lucru. Există anumite lucruri, am stabilit anumite reguli, standarde pentru Sahaja Yoga, sahaja yoghini. Asta doar pentru a vedea câţi sunt într-adevăr copţi pe jumătate şi câţi sunt maturi. Aşa am stabilit anumite reguli şi standarde: pentru că cei care sunt maturi le acceptă fără nicio dificultate – sunt deja la acel nivel. După cum stau lucrurile, ştim că există multe categorii de oameni care vin la noi. Cei care sunt de o calitate foarte bună acceptă Sahaja Yoga fără nicio dificultate, sunt oameni de cea mai înaltă clasă. Dobândesc puteri, şi le asumă, încep să le manifeste, pur şi simplu devin asta. Aşa cum, să zicem avem tiparul complet al inelului în noi, mai trebuie doar să punem diamantul.

Găsiţi diamantul – bun! Fixaţi-l! Dar unii, chiar şi după Realizare, încă se mai abat în stânga sau în dreapta – nu contează! Se schimbă ei în bine! Însă cei de calibrul cel mai înalt – trebuie s-o spun – sunt încă destul de mulţi. Adică pot spune că ştiu atât de mulţi guru adevăraţi, nu ca aceştia, nu aceştia – pe aceştia care doar se cred guru sau pe cei falşi lăsaţi-i la o parte – ci şi cei adevăraţi, n-au niciun astfel de discipol, nici măcar un singur om. De pildă Gagangar Maharaj mi-a spus foarte deschis, iar eu i-am răspuns: „De ce nu le dai Realizarea?” El a zis: „Mie cine mi-a dat Realizarea? A trebuit să fac mari eforturi, cutare şi cutare lucru.” „Aşa e, i-am spus, ai avut un guru care ţi-a dat Realizarea şi în calitate de guru este datoria ta să dai.” Iar el a zis: „Am dat Realizarea unui singur om. Am lucrat pe el timp de douăzeci şi cinci de ani. I-am curăţat Agnya, am curăţat tot, i-am dat Realizarea.” „Şi cum este acum?” A spus: „O să-l întâlniţi cândva, Mamă.

Trebuie să vedeţi acest individ, e oribil, acum face bani şi aleargă după femei.” După Realizare, după douăzeci şi cinci de ani de muncă! Mi-a zis: „Nu vreau să am nimic de-a face cu el!” Acest om de numea Anna Maharaj. Am spus: „Bine, o să-l văd, dacă vine la Bombay.” A venit la Bombay şi una dintre doamnele aflate printre discipolii mei l-a invitat acasă la ea. E o femeie destul de bogată. Mi-a spus: „Mamă, a venit Anna Maharaj, spuneaţi că aţi vrea să-l întâlniţi, a venit aici. Veniţi să-l vedeţi?” M-am dus acolo; bineînţeles, mi-a atins Picioarele după cuviinţă, dar fuma în prezenţa mea, imaginaţi-vă! Mi-a atins Picioarele şi s-a aşezat. A spus, a început să-l vorbească de rău pe gurul lui, cel care lucrase pe el timp de douăzeci şi cinci de ani, vă daţi seama? Voi sunteţi oameni foarte drăguţi, nu mă vorbiţi de rău. Eu n-am lucrat pe voi timp de douăzeci şi cinci de ani; şi uite la el cum îşi vorbeşte de rău gurul!

Spunea: „Vedeţi, de ce, de ce trebuie să vină gurul meu în Bombay? La ce bun?” Pentru că acest individ făcea bani în Bombay şi nu voia ca gurul lui să vină acolo să spună ceva împotriva lui. „Şi de ce să meargă în Bombay? N-ar trebui să-şi părăsească sălaşul. Stătea foarte bine pe vârful muntelui. Ce nevoie avea să coboare?” şi spunea tot felul de lucruri. I-am spus: „Chiar aşa? Acela este gurul tău, n-ar trebui să-l vorbeşti de rău.” A spus: „Dar e adevărat! N-ar fi trebuit să-şi părăsească sălaşul, înţelegeţi?” Şi continua să fumeze în prezenţa mea. I-am spus: „Bine, eu trebuie să plec.” Şedea acolo având atâtea femei în preajmă care-i masau picioarele şi aşa mai departe, bea mult lapte şi se distra, fuma şi vorbea cu un aer de superioritate îngăduitoare aşa-zişilor săi discipoli.

Bieţii de ei, erau oameni foarte simpli, să ştiţi! Am spus: „Bine, acum trebuie să plec. Aşa că pune – o să-ţi dau nişte kumkum să-l pui pe frunte.” Am luat kumkum şi i l-am pus de frunte. Agnya lui ardea, oh, degetul meu parcă luase foc! Am spus: „Asta e!” „Acum, am spus, bun, acum ai putea tu – eu plec acum, pune-mi tu nişte kumkum pe frunte.” Şi i-am absorbit degetul în interiorul meu, nu şi-l mai putea mişca. Rămăsese aşa, era... Şi mi-a cerut: „Daţi-mi drumul, daţi-mi drumul, Mamă, îmi pare rău, îmi pare rău!” I-am spus: „Trebuie să promiţi că nu-ţi vei mai vorbi de rău gurul, altfel nu-ţi dau drumul!” El a spus: „Bine, bine, bine! Vă rog, daţi-mi drumul!” Aşa că i-am eliberat degetul. Dar, vedeţi, sahaja yoghinei de acolo, care fusese salvată din atât de multe probleme, căci era clarvăzătoare, el îi spusese o minciună, o minciună sfruntată. A spus: „Eu îi dădeam putere Mamei!” Ei văzuseră de departe în ce stare se afla el. „Tremuram, pentru că îi dădeam putere” – vedeţi, ca şi când tremuratul acesta îmi dădea mie putere!

Dar această femeie ar fi trebuit să-şi dea seama că atunci când tremuri ceva e în neregulă cu tine. Iar el a spus: „Acum îţi voi da şi ţie asemenea puteri pe care le-am transmis Mamei.” Atunci era la începuturile Sahaja Yoga, ar trebui să spun, chiar la început. „Să facem o yAgnya. Hom! Pentru asta trebuie să aduceţi un tola şi un sfert de aur (asta înseamnă cam zece grame) şi să mi le daţi mie.” Acesta a fost începutul sfârşitului. Acum, într-un fel sau altul, le-a luat toţi banii, toate proprietăţile, totul. Odată, în timp ce călătoream de la Delhi la Bombay, am întâlnit-o pe sora acestei femei, iar ea a căzut la Picioarele mele şi a început să plângă. Am întrebat-o: „Ce s-a întâmplat?” Ea a spus: „Mamă, acest individ ne-a jefuit!” „Cine?” „Anna Maharaj.” Am spus: „Cum e cu putinţă? În ziua aceea l-aţi văzut tremurând. Asta e!” Vedeţi cum a fost păcălită de acest individ care i-a spus o minciună sfruntată.

Ar fi fost bine dacă ar fi luat vibraţiile acestui om. Dar sahaja yoghinii uită acest aspect. Ei sunt profeţi, au puteri; dar puterea lor este Spiritul, sunt vibraţiile, iar ei uită mereu că: „Acum am atins un alt nivel de conştiinţă, conştiinţa vibratorie. Trebuie să judecăm totul după vibraţii.” Şi asta e singura greşeală pe care-o fac toţi profeţii. Vedeţi, dacă ceva nu e adevărat – eu sunt foarte inocentă, sunt foarte candidă, nu înţeleg deloc astfel de lucruri. Nu înţeleg ticăloşia omenească, felul în care omul le învârte şi le suceşte şi spune minciuni şi altele, dar prin vibraţii ştiu cum e – absolut. Puteţi să-mi spuneţi tot felul de poveşti, însă cu toată şiretenia, cu toată inteligenţa şi cu toată mintea voastră ascuţită, eu ştiu ce puneţi la cale, pentru că-mi dau seama după vibraţii. Altfel sunt foarte inocentă, nu înţeleg nimic raţional, dar îmi dau seama după vibraţii la ce nivel vă aflaţi. În acelaşi fel dezvoltaţi-vă şi voi conştiinţa vibratorie, sensibilitatea sa, şi încercaţi să înţelegeţi lucrurile prin conştiinţa vibratorie. Dacă reuşiţi să faceţi asta, atunci veţi fi profeţi perfecţi.

Veţi fi profeţi perfecţi! Veţi descoperi că şi printre noi există unii care încă n-au înţeles esenţa. N-ar trebui să aveţi încredere niciodată în astfel de oameni, n-ar trebui să aveţi încredere, pentru că sunt copţi pe jumătate, pot deveni răi sau pot deveni buni. Aşa că n-ar trebui să aveţi încredere în ei, trebuie trataţi cu rezervă. Odată ce sunt în regulă îi puteţi primi în rândurile voastre. De exemplu, recent o fată s-a căsătorit cu cineva care este un sahaja yoghin foarte bun. Pentru că el zicea c-o iubeşte şi tot felul de prostii, i-am spus: „Bine, căsătoreşte-te cu ea.” Ştiam că ea nu e persoana potrivită, dar ce puteam spune? Iar apoi această femeie a încercat – de fapt a călătorit cu mine şi a încercat să-mi blocheze inima prin bhoots pe care-i avea, chiar aşa! De două ori a încercat asta! Atât de viclene, spiritele erau atât de viclene în ea, încât atunci când s-a întors în Australia, vedeţi, aşa de bine a jucat teatru, încât: „Oh, e atât de neîncrezătoare, soţului ei nu-i pasă de ea, şi aşa şi pe dincolo...” Şi întregul ashram, imaginaţi-vă, ar fi fost pierdut.

Dar eu ştiam că ceva nu e în regulă, aşa că le-am telefonat. Am aflat imediat despre ce era vorba. Le-am spus: „Vedeţi ce vibraţii are.” Mi-au spus: „Mamă, nu găsim nimic în neregulă la ea!” Asta înseamnă că nu i-au simţit deloc vibraţiile de la bun început. Pentru că atunci când vă pierdeţi vibraţiile, ceea ce se întâmplă este că nu mai simţiţi nimic. I-a tras pe toţi atât de jos, încât n-o mai simţeau deloc! Vă daţi seama? Apoi le-am pus o întrebare logică: „Îl puteţi înlocui pe Warren cu soţia lui?” S-au speriat. Aşa că trebuie să fiţi foarte, foarte alerţi, extrem de alerţi cu aceşti oameni care sunt copţi pe jumătate. Încearcă mereu să vă tragă în jos. Cei copţi pe jumătate încearcă mereu să vă tragă în jos dacă nu sunteţi destul de fermi să-i corectaţi.

Pentru că nu ei fac asta, ei nu sunt conştienţi de asta, ci sunt posedaţi de aceşti oameni, iar când fac ceva, încearcă să facă numai ceva anti-Dumnezeu. Alta de care o să vă spun a fost în Geneva. La început nu vorbesc niciodată deschis despre cineva. Pe cât posibil nu vorbesc deschis, pentru că nu se cade. Li se dă o şansă, poate se corectează, se rezolvă, nu contează. Pot să fac faţă. Dar când greşeala devine colectivă trebuie să vorbeşti deschis; pentru că aceşti oameni merg la unul – spun ceva, altuia – altceva, celui de-al treilea – altceva. Aşa că trebuie să fiţi foarte alerţi; iar ei nu sunt conştienţi de asta – e partea cea mai interesantă – nu sunt conştienţi de ceea ce fac. Aşa cum această femeie din Geneva întreba pe toată lumea: „Ce părere ai despre domnul X sau domnul Y?” Bun! Îi răspundeai; dacă era un răspuns negativ, şi-l însuşea.

Alaltăieri am fost foarte fericită când Ray mi-a spus ceva de bine despre Pamela. Spunea: „Pamela are foarte mult simţ artistic.” Sunt încântată când începeţi să vedeţi părţile bune la ceilalţi, asta mă face fericită, îmi dă bucurie. Dar nu-mi place când vedeţi defectele celorlalţi. Desigur uneori, când voi – şi eu vă pun la încercare. Uneori, vedeţi, spun intenţionat anumite lucruri, spun: „Da, este ceva greşit cu Ray”, poate spun aşa. Eu ştiu ce e adevărat sau fals; dar vreau să văd cât de bine puteţi judeca pe cineva. Atunci dacă vorbiţi în favoarea lucrurilor bune pe care le face, ştiu că sunteţi pe calea cea bună. Îmi place, vă apreciez, vă ador cu adevărat când faceţi asta. Oricare ar fi adevărul trebuie să-mi spuneţi, pentru că eu cunosc adevărul, dar mă joc cu voi pentru a vedea ce credeţi despre altul. Aşa că încercaţi să vedeţi părţile bune în celălalt.

Însă un lucru trebuie să înţelegeţi: dacă cineva e mereu pus pe harţă, încearcă să vă domine – avem o astfel de problemă în Birmingham, despre care încă n-am vorbit pe faţă, nici n-am spus nimic. Încă păstrez tăcerea, dar vă spun că în Birmingham există o problemă, şi acea problemă vine de la cineva care nu e conştient de asta. Am să vorbesc cu el, să-i spun că trebuie să se descotorosească de problema asta. Dar dacă nu face asta, va trebui să vorbesc deschis despre asta, pentru că nu vreau ca centrul din Birmingham să se piardă. Centrul din Geneva s-ar fi pierdut, vă spun eu că s-ar fi pierdut. Erau unul împotriva celuilalt şi au fost probleme mari datorită unui singur om. Cu toate că sunteţi copţi, la nivel colectiv nu sunteţi încă atât de conştienţi şi nu ştiţi să apreciaţi corect nivelul celorlalţi pe cât ar trebui. Cu toţii sunteţi una. Nu e vorba doar de a aprecia, ci că nu puteţi acţiona unul fără celălalt. După cât este de domol şi ferm caracterul englez – care e un caracter foarte bun – poate fi foarte încet.

Încet şi sigur trebuie să vă înălţaţi, să ieşiţi din cochilie şi să vedeţi frumuseţea altui sahaja yoghin, să vedeţi părţile bune pe care le are şi să vi le însuşiţi. Unii au anumite calităţi. Şi, surprinzător, am vorbit cu Pamela despre Ray şi ea l-a lăudat foarte mult şi asta m-a făcut extrem de fericită, cu toate că, trebuie să recunosc, Brighton n-a prea strălucit ieri la program, au venit puţini oameni, dar nu contează. Te stimulează foarte mult să vezi că sahaja yoghinii se apreciază unul pe celălalt. Cineva are o problemă: de pildă cei pe stânga au mereu o problemă în timpul discursului meu; îi ia somnul, e normal să fie aşa. Nu conteză, eu lucrez pe ei chiar dacă ei dorm. Dar atunci când lucrez pe ei trebuie să dorm eu însămi ca să poată funcţiona, înţelegeţi? E o pacoste, dar nu contează, se rezolvă. Sunt diverse căi şi metode pentru a face lucrurile să meargă. Dar asta nu prea are importanţă pentru mine.

Ceea ce contează este asta: „dormiţi” în privinţa celorlalţi oameni, celorlalţi sahaja yoghini? Sunteţi atenţi la ei? Sunt ei întocmai ca mâinile voastre, ochii, nasul, tot? Cu toţii sunteţi una. Nu puteţi acţiona unul fără altul, pentru că sunteţi singurii oameni care au acum ochi să vadă. Sunteţi singurii oameni conştienţi. Şi nu suntem puţini. Credem că suntem foarte puţini. Vedeţi, poate că ceilalţi guru au mii de discipoli, dar sunt inutili, cum vin aşa pleacă; poate au în plus cozi şi coarne; dar nu sunt oameni conştienţi. Pe când voi sunteţi conştienţi.

Pe de o parte trebuie să-i aduceţi la lumină pe cei care nu sunt atât de conştienţi, pe de altă parte trebuie să-i apreciaţi pe cei care sunt mai conştienţi. Asta e ceea ce trebuie să înţelegeţi. ...subestimează lucrurile. Trebuie să vă spun: vorbiţi hotărât, dacă trebuie să mişcaţi taurul, înţelegeţi? Spuneţi mai mult decât puteţi spune, pentru că orice spuneţi nu e prea mult, iar acesta este infinitul. Dar să nu fie nici mai mult decât pot ei duce. Aşa cum Warren a avut o experienţă, iar eu l-am sfătuit: „Spune-le doar sahaja yoghinilor, nu spune nimănui altcuiva, pentru că n-o să creadă.” Nu mai avea benzină, iar el trebuia să meargă să facă publicitate undeva. Şi s-a dus şi-a făcut toată această muncă timp de opt zile, iar când s-a întors n-a găsit benzină. La benzinărie i s-a spus: „Rezervorul e plin, de ce vreţi să puneţi benzină?” De ce nu? E posibil!

Dar nu spuneţi altcuiva, pentru că vor zice că e povestea cu cocoşul roşu. Aţi auzit povestea cu pâinea şi peştii. O credem, pentru că e în Biblie. De ce n-ar fi posibil şi azi? Aţi văzut atât de multe lucruri care se petrec aşa – vreau să spun, atât de multe lucruri în propria voastră viaţă. Dar dacă le spuneţi oamenilor obişnuiţi astfel de lucruri, n-o să creadă. Aşa că înţelepciunea voastră stă în a crede că vă aflaţi în Împărăţia lui Dumnezeu, iar El e Atotputernic şi vă dă tot ce doriţi, orice aspiraţie aveţi. Oamenii n-o să vă creadă, ştiu. Însă e adevărat; orice vă doriţi puteţi obţine, dar, dacă le spuneţi oamenilor, n-o să vă creadă. În ceea ce priveşte Sahaja Yoga trebuie să declaraţi ceva, nu cu reţinere, ci deschis, cu încredere.

Neîncrederea pe care aţi dobândit-o de pe urma educaţiei nu e bună. Spuneţi cu încredere: „Da, aşa este, aşa este! Ăsta-i adevărul!” Aşa de pildă, când am fost în India, era acolo Raul Bai, o femeie în vârstă, o indiancă – ele sunt de obicei intimidate de orice. Ea era cea care ridica mâinile, strigând: „Bolo Mataji Nirmala Devi!”, iar Modi se uita la ea; vedeţi, lui nu-i venea să ridice mâinile. Era cam timid. Dar ea a făcut asta de trei ori, apoi i-a ridicat şi lui mâna şi a spus: „Ce-i cu tine, bărbat aşa de înalt? De ce ţi-a dat Dumnezeu înălţimea asta, pentru ce? Numai ca să-ţi ridici mâinile!” Şi bietul de el a trebuit să-şi ridice mâinile! Asta e! Fiţi îndrăzneţi, aveţi încredere desăvârşită în voi înşivă, pentru că sunteţi Suflete Realizate, sunteţi profeţi.

Nu să vă necăjiţi, nu să vă îngrijoraţi, acum sunteţi profeţi. Asumaţi-vă asta! În sanscrită se spune viraj. Ceea ce înseamnă că energia se răspândeşte; viraj înseamnă să vă bucuraţi de energia din interiorul vostru. Viraj. Ra este energia, viraj înseamnă că vă bucuraţi de energia acelui statut, asumaţi-v-o! Sunteţi regi acum, comportaţi-vă ca atare. Nu este deloc aroganţă. Acela care e rege nu e niciodată arogant, dacă e un rege adevărat. Dacă e vorba de regi falşi, atunci e altceva.

Dar dacă sunt regi adevăraţi, nu pot fi niciodată aroganţi. Aşa că prin acel tip de comportament regal veţi atrage oamenii. Voi nu vă daţi aere, nu, voi sunteţi! Dar dimpotrivă, voi aveţi rezerve, de ce? Nu e nevoie să vă îmbrăcaţi ca nişte cerşetori sau ca nişte dandy, hainele trebuie să arate că sunteţi regi, nu că vă faceţi probleme. Veţi fi uimiţi cum funcţionează. Voi sunteţi cei care se bucură cel mai mult de timpul şi compania mea, şi eu vă cunosc limba. Am ţinut mai multe discursuri în engleză decât în limba mea maternă sau în hindi, vă vine să credeţi? Şi atât de mulţi indieni, cărora nu le prea păsa de limba engleză după independenţă, încearcă acum să înveţe engleza; le e teamă că într-o zi engleza va lua locul sanscritei, după cât vorbeşte Mama în engleză. Trebuie să vă cer un lucru foarte, foarte simplu, asumaţi-vă, asumaţi-vă puterile!

Asumaţi-le! Nu mai sunteţi sclavi, sunteţi Suflete Realizate acum. Cu personalitatea aceasta veţi spori frumuseţea Sahaja Yoga. Până când copacul nu face flori, el n-are niciun sens! Iar florile trebuie să fie la vedere! Ele nu se ascund, aţi văzut vreodată vreo floare care se ascunde? Ele acoperă toată coroana copacului, sunt înmiresmate, îşi asumă puterile. Iar parfumul se răspândeşte. Toată lumea ştie că florile există, toate albinele roiesc acolo. Asta trebuie să fiţi şi voi.

Asumaţi-vă puterile – atât în interior, cât şi în afară. Nu doar în interior, ci şi în exterior. Iar ceilalţi vor fi uimiţi de încrederea, de compasiunea, de capacităţile voastre şi, mai presus de orice, de vidya desăvârşită, de cunoaşterea desăvârşită despre Sahaja Yoga, de cunoaşterea desăvârşită despre Kundalini, de cunoaşterea desăvârşită despre Divin pe care o aveţi. E limpede? Acum Gavin, se poate face Puja cum vrei tu. Vino, Gavin! Trebuie să ai pregătite numele şi tot ce este necesar. Vino şi tu, Marcus! - Ganesh Puja, Mamă? - Ganesha a venit!

Şi tu ştii sanscrita? Amândoi învaţă sanscrita. - Să vină cei care nu v-au făcut Puja niciodată până acum? - Bine, dar nu cei foarte noi. Nu cei foarte noi, ci aceia... Dacă vor să facă asta, e în regulă. Însă, vedeţi, problema e că sunt oameni foarte noi. Dar în Franţa merge... - Unii au venit din afară şi se poate să nu fi făcut niciodată puja. - De unde din afară? - Da, aici se află un domn din Davon, Mamă! - Aşa?

Bine, e bine. Vedeţi, în Franţa acest lucru chiar a funcţionat. A doua zi am făcut puja şi i-am chemat pe cei care-şi primiseră Realizarea. Şi au reacţionat foarte bine, vedeţi, erau foarte sensibili, pentru că erau căutători. Au înţeles semnificaţia, nu doar aceşti algerieni. Musulmanii aceştia, ce oameni buni erau – absolut de cel mai înalt nivel. De un nivel foarte înalt, înţelegeţi... Cum se numeşte avocatul acela? Aychala. Un om minunat, nu-i aşa? Soţia sa... Iar el a spus: „Acesta este Timpul Reînvierii; ce întrebări să mai pui?” Şi e avocat, la fel şi soţia sa?

- Vă spun eu, a adus cu el paisprezece oameni cu avionul. Da, aşa este! Bine. Dacă cei noi n-au nicio reţinere este în regulă. Pot veni să-mi spele Picioarele. Asta ajută întotdeauna. Dar dacă aveţi reţineri, mai bine să n-o faceţi. Nu faceţi asta. Acest lucru nu mă ajută pe mine, vă ajută pe voi, înţelegeţi? Unii cred că dacă-mi spală Picioarele mă scutesc de un duş sau ceva de genul ăsta!

De fapt este un privilegiu, dacă aveţi ocazia ar trebui să profitaţi – este bine pentru voi, vă stabilizaţi imediat Realizarea. Aşa că pot veni cei noi. Şi mai întâi îmi spălaţi voi Picioarele. Înţelege atât de multe lucruri, vă asigur! Nepoţii mei sunt – înţeleg atât de bine protocolul! Mi-a scos şosetele, apoi şi le-a pus pe cap! Ei înţeleg atât de multe lucruri, este... Nick îmi spunea că trebuie să învăţăm de la copii atât de multe lucruri despre protocol! Ea mi-a spus că el l-a scos pentru Puja din seara asta, şi cred că o să-l las aici să fie folosit. Aşadar, cei noi, vă rog, veniţi. Să facă ei Puja!

Ei au acest privilegiu, nu acei... Cine a venit din Devon? Foarte bine! Veniţi! Veniţi, veniţi! Bine. Şi cei din Brighton să vină să-mi spele Picioarele, căci este cel mai bun mod de a vă stabiliza Realizarea. Vrea să fie el primul? Ei înţeleg ce privilegiaţi sunt! Foarte bine! Paul, cred că ar trebui să-mi speli şi tu Picioarele, ar fi bine să-mi speli Picioarele.

Bun! Aha, e bine! Ar fi bine să spui o mantra. Apropo, cui i-am dat acel lucru pe care l-am adus pentru voi în ziua aceea...? Pentru a-mi spăla Picioarele? Cui i l-am dat? Vouă? Lucrul acela mare... Nu, nu, recent. Întrebaţi-l pe Marcus. Marcus, am avut acel obiect mare din argint, mare!

Atât de mare? Nu, nu, nu acela. Era doar din Anglia. Probabil Lane. Trebuie să fie acolo! - Mi l-aţi dat într-una din casele dumneavoastră, Mamă, să-l dau la Nightingale Lane. - Aşa? Şi unde este? Trebuie să-l aduci. E foarte potrivit.

E surprinzător că-l aveam cu mine, era făcut în Anglia, iar acum vi l-am adus înapoi. Făcut în Anglia, vă vine să credeţi? În Sheffield! Aşa că vi l-am adus înapoi, ca să-l puteţi folosi voi. Data viitoare să-l aduceţi, pentru că oţelul inoxidabil nu e atât de bun ca acest obiect, înţelegeţi? Acum spuneţi mantrele, nu? Începeţi cu mantra pentru Shri Ganesha. Aveţi asta? Cum o s-o faceţi pe Picioarele mele? Pentru Picioarele mele folosiţi ghee împreună cu asta.

Ar trebui să opriţi un pic din nuca de cocos pentru mai târziu... Bine! O sută opt nume. Dar el are şi traducerea necesară – ah, aceea! Să citească traducerea, căci este pentru cei noi. Acesta este Shri Ganesha care s-a încarnat ca Domnul nostru Iisus Christos, şi asta s-a scris cu paisprezece mii de ani în urmă. A fost tradusă, pentru ca voi să înţelegeţi acum că venirea Lui fusese deja prezisă, iar cele scrise aici arată imaginea completă a lui Christos – a ceea ce este el şi ceea ce oamenii nu ştiu. Ei vorbesc despre Christos, Christos, Christos – cine este Christos? Să vedem! Gavin, te ridici să citeşti? Nu, nu, este bine, dă mai departe, dă mai departe.

Cine poate... de ce nu ceri cuiva să citească, pentru că trebuie să... Jeremy? Citeşte cu voce tare. Toţi copiii să-mi spele Picioarele. Să fie ei primii. E mai bine aşa. Shona!... Să vină Olympia! Olympia, vino aici! Vino, vino! Cine mai e acolo?

Trebuie să-mi spălaţi Picioarele. Bine? Toţi trebuie să-mi spălaţi Picioarele! Veniţi! Aşezaţi-vă aici! Toată lumea o să-mi spele Picioarele. Bine? Aşa. Veniţi! Aduceţi apa!

Amit, stai jos! Descalţă-te! Trebuie să te descalţi... Staţi jos, staţi jos... Staţi jos, staţi jos! Staţi jos aici, aşa! Vă rog, staţi jos. Staţi jos! Staţi jos! Staţi jos! Turnaţi apa, haideţi! Turnaţi apa, veniţi... Vedeţi, toată lumea face asta.

Veniţi! Aha! Cine face asta? Oh, oh, bine! Daţi-i mâna! Unde este – Katie? Chemaţi-o! Mâna dreaptă, mâna dreaptă, daţi-i mâna dreaptă! Nu, nu, nu, nu plânge! Nu plânge, nu plânge!

Unde-i Katie? Chemaţi-o pe Katie! Spălaţi, spălaţi! Veniţi, veniţi! Veniţi, veniţi! Poate să facă singură. Poate să facă singură. E mare acum. Poate să facă singură. Acum e bine, simţiţi ce briză răcoroasă!

Bine, bine, bine! Vino, Katie, vino! A venit Katie, vezi? Acum a venit Katie. Vino, Katie! Vino, Katie, spală şi tu! - Vezi, toţi spală! Toţi copiii fac asta. Bine! Vedeţi, asta e esenţa, şi anume că atunci când vă primiţi Realizarea, Spiritul se trezeşte – acesta este Christos – şi asta ascultaţi voi.

„Prezenţa Sa în voi”, cu asta ascultaţi. Anume cu Spiritul, vedeţi, asta e. El a spus aşa: că va veni un Mângâietor şi el sau ea – în orice formă ar veni – vă va aduce mângâierea în aşa fel, încât veţi rămâne de-a pururi alături de Tatăl Meu, sau vă veţi aminti de-a pururi de Tatăl Meu. Adică de Spirit. Este vorba despre Spirit, înţelegeţi? Ascultaţi în continuare. Imaginaţi-vă, el este aici! Tu n-ai spălat niciodată... Grace, masează cu palmele în apă. Masează! Veniţi! Masează, în apă!

Masează cu putere! Trebuie să masezi cu degetele. Ştii, Picioarele mele sunt în perfectă stare. Nu li se poate întâmpla nimic. Masează cât de tare poţi. - Numele Zeiţei, în formă de Shri Lalita. - Acum, ridicaţi-vă şi... Vrei s-o faci tu? E o idee bună, pentru că... Poţi să i-l pui tu? Bine, stai aici... Tradu, altfel oamenii aceştia nu înţeleg. Vă puteţi aşeza?

Ar fi mai bine. Putem... Mama Pământ... vibraţii. Acum cu voce puternică. Puteţi rosti sakshat, ar fi mai bine... Nu prea mult... Mataji Nirmala Devi ar fi mai bine. La început spuneţi... Odată ce-aţi spus, e în regulă. O să fiţi convinşi de asta, bine? Dumnezeu să vă binecuvânteze! Ea este sigură de asta. Acum e mai bine. Astea sunt toate secretele... Bine, dar să nu-ţi pui atenţia pe asta... Ai ales să citeşti toate lucrurile oribile!

Ra, Ra-dha: înseamnă... Ra este energia... care pătrunde, pătrunde. Radha înseamnă... Ra este energia din Radha... Din nou lucruri oribile! Cred că la început vi se spun tot soiul de lucruri oribile, ca să vă prindă în mreje, de aceea... Bine. Bine, continuaţi... Acum zahăr din trestie! Ea reprezintă elementele cauzale. Elementele cauzale, înţelegeţi? Cauzale... La fel cum elementul cauzal al Mamei Pământ este parfumul. Parfumul este elementul cauzal al Mamei Pământ. Vedeţi, emisia de vibraţii prin intermediul aurei cuprinde în ea toate celelalte aure... Mama Pământ în întregime. Asta înseamnă... Ea este luna plină de mosc.

Ea este luna plină de mosc. Vedeţi, au încercat să folosească toate expresiile poetice pentru a o descrie. Vedeţi, chestiunea e, este o diferenţă: există frumuseţe şi auspiciozitate. Auspiciozitatea este faţa, vedeţi, care vă dă shuba – shuba înseamnă „cea care aduce noroc”. Faţa pe care o vedeţi vă aduce noroc. Este cunoscută ca fiind auspicioasă. Adică, desigur, oamenii moderni nu cred că există o astfel de faţă, că poate exista o faţă. Dar poate exista o faţă care vă poate aduce noroc, dacă o vedeţi. Este auspicioasă. - Slavă ei, ale cărei diamante din nas sunt mai strălucitoare decât stelele.

- De aceea eu nu port nimic aici! Este vorba despre bucuria frumuseţii. Astfel, sahaja yoghinii se bucură de frumuseţea florilor pe care le poartă ea. Datorită vibraţiilor se întâmplă asta. Vedeţi, e un lucru simplu: orice atingeţi se vibrează, iar dacă vedeţi o floare anume, vă bucuraţi şi mai tare, pentru că acum ea are vibraţii. Numai vibraţiile vă dau această... Lotusul – lotusul dragostei... Ceea ce înseamnă „cea care iese din kapol”. Este descrierea. Kapol e acesta, deci asta e partea pe care o descriu ei... Padmaraag, padmaraag este parfumul lotusului. Este raag – adică energia lotusului iese din fruntea ei... Nu, de aici, kapal, iar acesta este kapol. Kapol înseamnă – scuze: aceasta este kapal, iar kapol – obrajii.

Energia care iese din obraji este energia raagului, care semnifică dragostea, compasiunea unui lotus. Ca şi frunzele noi. Vidru înseamnă „frunze noi”, vedeţi. Ca şi frunzele noi... Care este traducerea? E un lucru măreţ, dar e foarte poetic, oarecum stânjenitor. E stânjenitor! Bine... Albastru. Ca frunzele albastre, înţelegeţi, de culoarea asta. Vedeţi culoarea frunzelor noi – este roşu-rozaliu, nu-i aşa? Buzele ei au acea culoare, care întrece în frumuseţe chiar şi frunzele albastre, frunzele noi, vedeţi – cele rozalii.

Da, dar ei controlează Nirmala Vidya, Shuddha Vidya – cunoaşterea pură. Dinţii sunt manifestarea sa – ei manifestă cunoaşterea pură. Ei sunt mugurii cunoaşterii. Mugurii. Trebuie să se aplice camfor. Şi trebuie să se mănânce frunze de betel – ceea ce eu nu fac, vedeţi. Sanlap înseamnă „auspicios”. Alap este descrierea, descrierea. Descrierea. Deci... Vedeţi, ca să fiu foarte sinceră, e tare stânjenitor.

Ar fi bine să citiţi... Nu, nu, asta e scris acolo: ca muzica ce se cântă la veena, muzica divină cântată la veena. Saraswati. Trebuie să înţelegeţi toate aceste lucruri în forma lor subtilă. Nu vă uitaţi la toate defectele. Într-o formă subtilă, diamantele sunt cele care radiază – radiază, înţelegeţi. Deci atunci când se vorbeşte despre diamantele din jurul gâtului, nu se referă la a fi purtate în afară, ci la a emana acea dragoste. Colierul, colierul este folositor. Dar acum voi sunteţi diamantele colierului meu, aşa că la ce să mai port diamante? Cosmic, asta e. Vedeţi, atunci când ea nu avea propriile diamante, le purta pe cele pe care le avea, bine. Dar acum voi aveţi diamante vii, ce nevoie mai e să purtaţi diamante?

Ele erau folosite pentru a emana puterea ei. Acum nu mai aveţi nevoie de nimic, voi sunteţi cei care-i vor emana puterea. - Suntem ornamentele lui Mataji, asta e ceea ce noi trebuie să înţelegem şi ar trebui să încercăm să ne păstrăm curaţi pentru a radia la maxim... - Autocurăţarea bijuteriilor. Asta este. Totul e în interior! Cred că mai bine nu traducem asta, mai bine nu. Este vorba despre sânul Mamei. Copiilor le pasă de sânul mamei, de aceea e descris aici, aşa că mai bine nu. Nu, nu, nu, mai bine nu! Vedeţi, acestea s-au scris de către – pentru oameni precum Markandeya, şi ei au descris complet Mama.

Nu ştiu cum au putut s-o ghicească pe Mama atât de bine, vedeţi, pentru că sunt copii. Ei erau precum copiii. Copiii cunosc cel mai mic detaliu despre Mama, vedeţi, aşa că au descris întregul proces al naşterii. Sunt trei falduri. Mama este... trei falduri. De aceea se numeşte... Foarte stânjenitor! Kamesha este... El este Domnul tuturor dorinţelor. Kama înseamnă „dorinţă”. De aceea este plasat în inimă. Un arc prea mare!

Nu pot purta pantofi moderni! Au făcut o fotografie – eraţi acolo – o fotografie în care se vede cum ies flăcări din Picioarele mele... Maha Shivratri. Vedeţi, se spun toate aceste lucruri, pentru că spunându-le, se trezesc aceste puteri, vedeţi, ele sunt fericite, se trezesc. Pentru mine nu e nimic deosebit, dat fiind că sunt ale mele, nu e nimic deosebit. Ele există. Dar voi trebuie să ştiţi că, dacă vă primiţi Realizarea atât de repede, trebuie să fie ceva deosebit în ceea ce mă priveşte. De ce aţi primit Realizarea atât de repede? Arăt la fel ca voi, mă port ca voi, totul este la fel. Dar există un ceva foarte subtil, foarte dinamic, iar voi trebuie să înţelegeţi natura cosmică a Mamei. Aşa se explică felul cum primiţi toţi Realizarea, cum le puteţi da Realizarea altora.

De aceea profeţii, care sunt oameni de o calitate foarte înaltă, au alcătuit toate aceste descrieri, vedeţi? Ele sunt foarte subtile, însă pe măsură ce deveniţi mai subtili, înţelegeţi mai bine puterile mele, precum şi propriile voastre puteri. Este o înţelegere reciprocă, vedeţi, tot aşa cum, cu cât deschideţi mai bine ochii, cu atât vedeţi mai bine lumina soarelui. La fel şi aici. Dar trebuie să fie ceva deosebit la mine care vă face să vă primiţi Realizarea, şi acel ceva este descris aici. - Se spune că Zeiţa este atât de măreaţă, încât însuşi Domnul Ganesha îi priveşte doar Picioarele. Nu-i priveşte niciodată faţa. - Dar nu sahaja yoghinii, ei nu. Lor li se permite. Ei sunt meniţi să fie mai presus decât orice altă zeitate şi sunt trataţi astfel.

Mai întâi cu copiii, vedeţi, zeităţile sunt foarte, foarte bune cu ei, extrem de blânde. Ele ştiu că ei sunt aici şi trebuie supravegheaţi şi de aceea sunt preferaţii mei. - Altă descriere afirmă că unghiile de la Picioarele Zeiţei nu e nevoie să fie tăiate, pentru că ele sunt tăiate de pietrele preţioase din coroanele zeităţilor atunci când acestea se închină la Picioarele ei. - Este adevărat, rareori fac asta. Dar uneori cred că trebuie s-o fac, pentru că atunci când veniţi la Picioarele mele – voi nu sunteţi Brahma, Vishnu, Mahesha – nu trebuie să vă răniţi. Vedeţi, nu aveţi nicio coroană!... Vedeţi, la timpul potrivit! Doamne căsătorite din Brighton. - Slavă ei, al cărei Domn este controlat de ea. - Hm!

Imaginaţi-vă! - Asta înseamnă că ne putem apropia de Absolut doar prin Mataji. - Aceasta este puterea ei. Vedeţi, chiar, chiar controlul lui Shiva, Sadashiva este în mâinile Mamei – nu e adevărat, nici chiar aşa. - Dar dumneavoastră sunteţi a Sa, manifestarea puterii Sale! - Este adevărat, dar, vedeţi voi, dragostea mea, compasiunea înseamnă mult, mult mai mult. Eu nu sunt furioasă. Dar, dacă voi faceţi prea multe lucruri greşite, atunci El se înfurie. Poate eu nu mai sunt în stare să-l potolesc. Atunci trebuie să fiu martora furiei lui Dumnezeu.

El e compasiune, El e dragoste, El e inocenţă – El e tot, dar e plin de mânie. Aşa că aveţi grijă ce vreţi să faceţi!