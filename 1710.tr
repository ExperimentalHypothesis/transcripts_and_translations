5 September 1998
Ekakarita
Ganesha Puja
Campus, Cabella Ligure (Italy)
Talk Language: English | Transcript (English) – VERIFIED

Shri Ganesha Puja, "Ekakarita", Cabella Ligure (İtalya), 5 Eylül 1998

Bugün Shri Ganesh'e ibadet edeceğiz. Sanıyorum ki size O'nun hakkında ve O’nun doğası hakkında çok şey anlattım, ancak hala pek çoğumuz, O'nun güçlerinin neler olduğunu ve Onun ne istediğini henüz anlamış değiliz. İlk ve en önemli olan şey, Shri Ganesha'ya saygı duymanın, iffetin önemini anlamaktır. İffet sadece kadınlar için değil, daha çok erkekler için gözetilmesi gereken bir şeydir. Eğer kelimenin gerçek anlamıyla, sizin kendinize saygınız varsa, iffetli olmayı hiçbir zorlukla karşılaşmadan kabul edersiniz ama eğer kendinize saygınız yoksa, o zaman çok düşük, çok aşağılık nitelikte bir şeyin peşinden koşarsınız. Yani, iffete saygı duyulması, bunun anlaşılması ve içselleştirilmesi çok önemlidir. İffetin ve buna uygun düşen bir protokole uymama alışkanlığı çocukluktan itibaren gelişir ve bizler bu konuda çok dikkatli olmalıyız, Bizler Ganesha konumundayken, bu tür korkunç şeylere yönelmemeliyiz. İnsanların bu fikirleri nereden edindiklerini bilmiyorum. Gördüğünüz gibi, bugün tüm dünyada bir iffet krizi var. Özellikle Batı'da çok sayıda çocuk istismarı vakası duyduk. Tanrı'nın tapınağında, insanları esir alan bu pis hastalığın adını bile anmamak gerekir ama Hindistan'da biz bunu hiç duymadık, bunu bilmiyoruz. Tabii ki, kimi adamlar çok, çok mahvolmuş insanlar ve onlar hapse atılmadıkça, bu konuda diğerlerinin elinden yapabilecekleri bir şey gelmez ama bir Sahaja Yogi için, bizim iffetimize dikkat etmek çok önemlidir.

Dün de söylediğim gibi, sizin kendiniz için bir kız ya da bir erkek bulmanız gerekli değil. Bu aynı zamanda bu durum, iffet kurallarına da aykırıdır. Ben size buna sadece ebeveynlerinizin karar vermesi için, onlara izin vermeniz gerektiğini söylemiyorum, ama bırakın buna Sahaja Yoga karar versin, çünkü sizler Sahaji’siniz. Sizler en sonunda İsa haline gelen, Ganesha'nın imgesinden doğdunuz. Bu yüzden iffete karşı tutumunuzun ne olması gerektiğini bilmek çok önemlidir. En önemli şey, eğer bizler iffet seviyemizde mahvolursak, o zaman bu durum Sahaja Yoga çok, çok zordur ve o size sahip olmanız gereken kutsamayı vermez. Dün Romanya'dan ve Ukrayna'dan da gelen insanların çok güzel şarkı söylediklerini gördünüz. Bunun sebeplerinden bir tanesi, onların temelde çok, çok alçakgönüllü insanlar olmalarıdır. O kadar alçakgönüllüler ki, onlar cinsel yaşam ve diğer şeylerle ilgili saçma sapan fikirlerden vazgeçmişler. Dolayısıyla bu alçakgönüllülük, size kendinize saygı duymadığınızı öğretecektir/gösterecektir. İslam'da iffete çok büyük bir önem vermişlerdir. Ve bu o kadar ileri gitmiştir ki Muhammed Sahib beş eşiniz ya da dört eşiniz olabilir ama (toplum içinde) fahişelik yapan kadınlara sahip olamazsınız demiştir. Bu iffet bizi terk etmeye başladığında, biz güneşin altında olan hiçbir şeyi umursamayız. Bunun sonuçlarını çok yüksek mevkilerde bulunan pek çok insanda gördük. Ve bu yüksek mevkideki insanlar kendilerinin muhteşem şeyler olduklarını ve İsa Mesih'in getirdiği bağlayıcılığın üstesinden gelebileceklerini ve istedikleri şeyleri yapabileceklerini, altlarında (çalışan) kadınlara kötü davranmaya devam edebileceklerini düşünüyorlar.

Bunu gizlice yapabilirler, herhangi bir şekilde bunu yapabilirler ama Ganesha bunu izler ve yaptıkları şey için onları cezalandırır. Sahaja Yogilerin alanı olmayan bu tür girişimlerde bulunmak korkunç bir şeydir. Sahaja Yogiler her şeyden önce gözlerini sabit tutmalıdırlar çünkü bu, İsa Mesih'in gücü ile alakalıdır ama bütün Hıristiyan uluslarda insanların gözlerinin oradan oraya gezindiğini gördüm – bu çok şaşırtıcı, İsa onların liderleri olduğunda, onlar İsa'ya ibadet ettiklerinde, kiliseye gittiklerinde, İsa'ya övgüler düzdüklerinde, onların her tarafta gezinen gözleri var. Bu gezinen gözler İsa’nın iffetini temsil edemez. Şimdi ikinci nokta, Ganesha'nın gücünün ancak siz bilge olduğunuz zaman ortaya çıkabileceğidir, çünkü O, bilgelik verendir. Şimdi, insanlar bilgeliğin ne olduğunu anlamıyorlar – bu büyük bir sorundur. Zekâ, sözüm ona bu zekâ, bilgelik değildir. Bu sizi çok kurnaz, çok saldırgan yapan ve bazen de insanları kandırmaya, yalanlar söylemeye, her türlü şeyi yapmaya devam edebilen ve kendilerinin çok ama çok başarılı olduklarına inanan çok kurnaz bir kişi haline getirebilir. Başarı, asla bir Sahaja Yoginin kriteri değildir. Sahaja Yoga'da başarı, kişinin kendisini çok süptil bir şekilde Sahaja Yoga'ya teslim etmesi demektir. Her gün meditasyon yapmadığınız sürece, bu nadiren görülür. Meditasyon yapmanız çok önemlidir. Meditasyon yapmayanlar Sahaja Yoga'yı kaybedeceklerdir çünkü bilgelik sadece sizin içsel ilhamınızla gelişebilir. Bu içsel ilhama ise, ancak Shri Ganesha'nın gücü tezahür ederse sahip olabilirsiniz.

O bilgeliğinizi size verendir. Bilgelik içinde yaptığınız şey, çözümler bulmaktır; huzurlu, tatmin edici ve yatıştırıcı çözümler. O, aynı zamanda size görev de verendir. Dün Bana bir kasırga olduğu söylendi ve birçok insan, gelip sizin çadırlarınızı uçuran bu rüzgâr yüzünden biraz sıkıntı çekmek zorunda kaldı. Bu iklimde çadıra gerek yok, buna ne gerek var? Ben anlamıyorum ama onlar çadırsız yaşayamıyorlar, görüyorsunuz. Ben dışarıda çok güzel uyuyabiliyorum, sokakta da. Yani bütün bu şeylerle uğraşmaya ve bütün ev halkını buraya getirmeye gerek yok, buna gerek yok. Rahatsız edici olandan korkmamalıyız. Eğer çok rahat bir hayatınız olsun istiyorsanız ve hiçbir rahatsızlığa katlanamıyorsanız, siz Sahaja Yoga için iyi değilsiniz demektir. Eski günlerde insanlar Himalayalara gider, tek ayak üzerinde dururlar, Tanrıya dua ederlerdi ve onlar aydınlanma vermediler, aydınlanma alamadılar ama siz aydınlanma aldınız. Dolayısıyla kişi kendini çok, çok sanki lord gibi olan birisi yapmaya çalışmamalıdır. Konforu önemsemeye gerek yok. Konfor içinde yaşayabilirim ve bu yaşta da herhangi bir şekilde yaşayabilirim. Yani yapmanız gereken şey, çileciliği uygulamak değil, çileci olmaktır. Pratik yapmak sorun demektir ama eğer siz, sadece kendi içinizde bir çileci olursanız, o zaman bu küçük, ufak tefek şeylerle uğraşmazsınız ama bizim tarzımız hala dış dünya tarafından şekillendiriliyor. Bizim kendi dünyamız yok, o zaman da, moda nasılsa öyle gidiyoruz.

Ve bir kez modaya takip etmeye başladığınızda, bilgelik kaybolur. Ben kimseye asla şu ya da bu modayı ya da herhangi bir şeyi takip etmeyin diyemem. Size bunu öğretecek olan şey, bilgeliğinizdir. Bilgelik size kendinizi nasıl düzenleyeceğinizi öğretecektir çünkü siz buraya yükselmek, maneviyat aleminde çok özel bir yere ulaşmak için geldiniz. Bilgeliğin gücünü bir kez daha vurgulamalıyım. Bir şey yapmadan önce bilgeliğinize başvurmalı ve bu şekilde davranmanın akıllıca olup olmadığını siz öğrenmelisiniz. Bu uygulama ile öfkenizi kesinlikle azaltacaksınız. Şehvetinizi azaltacaksınız, suçluluk duygunuzu çok azaltacaksınız; çünkü suçluluk duymanın bilgelik olmadığını bir kez anlamaya başladığınızda, suçluluk duygunuz ortadan kalkacaktır. Ayrıca en kötüsü de şuna sahip olmak, buna sahip olmak ve her türden açgözlülüğe kapılmak için büyük bir arzu duymamızdır. Buna ihtiyaç olmadığını bilge bir şekilde anladığınız anda bu açgözlülük sıfırlanır. Aksi takdirde her zaman kendinizi, sağlığınızı, çocuklarınızı, evinizi, size ait olması gereken her şeyi düşünürsünüz ama ölüm, size ait olan hiçbir şey olmadığını kanıtlar. Yalnız geldiniz ve yalnız gitmek zorundasınız. Bu içselleştirilmesi gereken bir bilgeliktir. Bunu uygulayamazsınız, bunu zorlayamazsınız ama maneviyatınız aracılığıyla bu içselleştirilmelidir. O zaman meydana gelen en büyük şey, Shri Ganesh'in dansının verdiği neşe ve sevinçtir. Bir çocuk gibi, siz O'nu dans ederken görürsünüz; O kendini ne kadar da neşeli hisseder ve bunu siz de hissedersiniz. Aynı şekilde, içinizde küçük bir çocuk doğar ve siz de küçük bir çocuk gibi davranmaya başlarsınız. Normalde bunda şehvet, açgözlülük, hiçbir şey yoktur.

Bu nasıl paylaşacağını bilir. İşte konum budur, diyoruz ki, siz bir gana (askeri birlikteki askerler) olursunuz - Shri Ganesh'in ordusu, onlar gana’lar ve onlar çok güçlüdür. Ve onlar dünyanın tüm işlerini yaparlar, bu dünyada yaşarlar ama onların bütün tüm enerji kaynakları Tanrısaldır. Yani Shri Ganesha bir Omkara'dır (Ezeli Om sesi). Tanrıça tarafından yaratılan ilk Deity odur, çünkü O hayırlılıktır. Yani, ilk hayırlı olma hali, bizim iyiliğimiz için yaratılmıştır. Shri Ganesha sayesinde bizler hayırlıyız. Bazı insanlar, eğer evin içindeyseler sorun yaratırlar. Onlar her zaman hiç yoktan yere bir sorun yaratırlar. Onlar hayırlı insanlar değildir. Huzur getirenler, sevgi dolu olanlar, Shri Ganesha tarafından kutsanmış olanlardır. Kavga etmekteki bilgelik nedir? Kavga etmedeki bilgeliğin ne olduğunu öğrenmelisiniz. Neden savaşıyorsunuz, neler için? Küçük, küçük şeyler için, kendi kendinize düzeltebileceğiniz şeyler için mi? Neden savaşmalısınız ki? Eğer savaşan bir doğanız varsa, bu Ganesha'nın size karşı olduğu anlamına gelir, sizin Ganesha'nız uyuyor demektir; o güç sizinle değildir, bunda bilgelik yoktur. Bu dünyada, yüzyıllardan beri saygı gören tüm o büyük insanlar, çok ama çok bilge insanlardı - öfkeli değillerdi, onlar kavga eden insanlar değillerdi, yaşamlarının amacı şehvet olan insanlar değillerdi. Böyle insanlar, ardılları tarafından asla hatırlanmayacaktır ama bu o kadar da önemli değil, sizler, Sahaja Yogiler olarak çok önemlisiniz. Sizler bu dünyada tüm insanlığı özgürleştirmek için bulunuyorsunuz.

Dolayısıyla, sizin yaşamınızın amacı kendi maneviyatınızın derinliklerine inmek olmalıdır. Bu maneviyata girme amacını, sanırım hepiniz biliyorsunuz, görüyorsunuz ama uygulamıyorsunuz. Size geçen sefer dikkatinizin dışarıda değil içeride olması gerektiğini ve tepki vermemeniz gerektiğini söylemiştim. Tüm bu prosedürler bilge olmanıza, mantıklı olmanıza yardımcı olur. Ama sadece kendi konforu söz konusu olduğunda, para söz konusu olduğunda ya da kendi sağlığı söz konusu olduğunda - onu kuşatan her şey için - duyarlı olan kişi, bilge bir kişi değildir. O kişi bilge değildir. Eğer düzgün bir şekilde yetiştirilmiş küçük bir çocuk görürseniz, elbette ki o her zaman diğer insanlar için endişe edecektir. O, başkalarının neye ihtiyacı olduğunu, onları neyin mutlu edebileceğini bulur. Tüm basit yöntemleri sıralar, başkalarını memnun etmeye çalışır ama bunu karşılığında herhangi bir iyilik kazanmak ya da kendisinin çok cömert olduğunu göstermek için değil, kelimenin gerçek anlamıyla, sadece bu ona neşe veren bir şey için bunu yapar. İşte bu kolektivitedir. Bugün size Shri Ganesha'nın çabalarıyla ya da O'nun güçleriyle gelen bu kolektif doğa hakkında daha fazla şey anlatacağım. Birisi Bana Einstein'ın zaten böyle bir hikâye anlattığını söyledi, bu bir keşiftir, eğer hepiniz serin olursanız, yani Shri Ganesha'nın kutsamaları altında olursanız, o zaman hepimiz bir oluruz. Bu onun teorisi ama burada Phil Ward da vardı ve o, helyum gazını soğuttuğunuzda, tüm moleküllerin ya da siz onlara atom da diyebilirsiniz, bu atomların kolektif bir şekilde hareket etmeye başladıklarını ortaya koydu.

Aksi halde, bu atomlar birbirlerine çarparlar, birbirlerine vururlar ve gelişigüzel bir şekilde koşuştururlar. Aynı şekilde, Shri Ganesha'nın kutsamalarına kelimenin gerçek anlamıyla içimizde sahip olduğumuzda, bilgeliğimizle, o zaman ne olur, bizler çok fazla evrimleşmiş Sahaja yogiler oluruz. "Evrimleşmiş Sahaja Yogiler", bu onların “bir” oldukları anlamına gelir. "Bir" (olmak) ne demek? "Bir" demek, bu hepsi birbirleri için yaşarlar, birbirlerinden neşe duyarlar, birbirlerinin rahatlığını gözetirler demektir. Örneğin, çok zengin olan insanlar, çok fakir olan insanlar, hasta olan insanlar, sağlıklı olan insanlar, hepsi bir olur, bir araya gelirler. Sanskritçe buna "ekakarita" denir – onlar “bir” olurlar. Ve bu birliktelik kutlamalarınızda kendini gösterir, hepiniz buraya geldiğinizde birbirinize her zaman yardım etmeye çalışıyorsunuz, Ben bunu gördüm - kimse birbirine yardım etmekten çekinmiyor. İnsanların birbirlerinden keyif aldıklarını gördüm. Onlar hiç kimseyi incitmek istemiyorlar; tam tersine, birbirlerine yardımcı olmak ve birbirlerine karşı duyarlı olmak istiyorlar. Liderlerinizin çoğunu çok bilge, sorunlardan kaçınan, paniğe kapılmayan kişiler olarak seçtiğimi söylemeliyim. Ve gördüğünüz zaman, siz bile Sahaja Yoga'yı yok etmeye çalışıyorsunuz, onlar sizin bunu yaptığınızı biliyorlar. Yani bu ekakarita'yı bulmak için, siz kendi içinizin derinliklerine inmelisiniz, bu sayede hepinizin bir olduğunu hissedeceksiniz. İster burada olun, ister Japonya'da ya da Amerika'da, herhangi bir yerde, hepiniz aynı şekilde düşünürsünüz, hepiniz aynı amaca yardım edersiniz ve aynı tarzda olmaya çalışırsınız. Pujalara gelen insanları gördüm, o kadar çok sayıdalar ki, birbirlerinin arkadaşlığından nasıl da keyif alıyorlar, nasıl da birbirlerine yardım etmeye çalışıyorlar.

Diyelim ki Rusya'da ya da diyelim ki Bulgaristan'da, herhangi bir yerde olan biri, Bana bir sorunu, bir şeyi hakkında yazacaktır. Yani Amerika'dan biri, Ben ona söylemeden, onu bilgilendirmeden, Ben ona herhangi bir bilgi vermeden, hemen Bana yazar, "Anne, Rusya'da filanca kişi var. O kişiyi Amerika'ya gönderebilir misiniz?". Çoğu zaman bu böyle oluyor ama Ben bunu onlara söylemiyorum. Onlara hiç sormuyorum. Sorsam, aniden pek çok ülkeden, pek çok insandan yanıt geliyor, "Anne, sorun bu mu? Pekala, biz gidip bunu halledeceğiz." Bunun için Avusturyalıların bu konuda, bu “ekakarita” konusunda çok hassas insanlar olduğunu söylemeliyim. Onlar Kudüs'e kadar gittiler, bilirsiniz, insanlara yardım etmek için, onların aydınlanma almalarını sağlamak için. Ben Kudüs'e gitmek istedim ama bu bombalama işi gitmeme izin vermeyebilir ama Kudüs halkını, Ben şöyle buldum, onları çok daha kolektif buldum çünkü onlar Mısır'a gelmişlerdi. "Neden buraya geldiniz?" diye sordum. "Mısır'daki Müslümanlarla arkadaş olmak için." Düşünsenize! Şaşırmıştım. Buraya nasıl gelebildiler? "Hayır, sadece arkadaş olmak için. Onlar Müslüman, biz onlarla arkadaş olmak istiyoruz." Yani herhangi bir art niyet olmadan, herhangi bir kazanç olmadan dostluk kurmak, bu sizin ekakarita'nızın işaretlerinden biridir. Bu sadece diğer Sahaja Yogilerden memnun olmanız değildir, sizler aynı zamanda diğer Sahaja Yogileri de getirmek istiyorsunuz. Pek çok kişi bunu yaptı.

Bu çok besleyici bir şeydir. Şimdi, siz aydınlandıkça, aydınlanmış başka bir kişi daha edinirsiniz. Bu çok büyük neşe veren bir şeydir. Eğer siz bir kişiye aydınlanma verirseniz, kendinizi çok mutlu hissedersiniz. Yani, pek çok kişi Bana, "Anne, şimdi otuz kişi, yirmi kişi olduk" diye yazıyorlar ve bundan dolayı çok mutlular, bu kadar çok Sahaja Yogimiz olduğu için ama bunu yaparken, kişi egosunu geliştirmemelidir - o zaman yine Ganesha'ya karşı gelirsiniz çünkü İsa, bilirsiniz, O bundan hoşlanmaz. O, egoist insanları sevmez ve O, Shri Ganesh'tir. Dolayısıyla, O egoları yüzünden kendi organizasyonlarını yaratmak isteyen ve başkalarına hükmetmeye çalışan bu tür insanları sevmez. Bu tür insanları sevmez. Her ikisi de aynıdır, aralarında tam bir ekakarita vardır. Aynı şekilde biz de ekakarita'nın bu özel niteliğini geliştiririz. Sahip olduğumuz bu sözde dinleri unuturuz. Şimdi onların nasıl savaştıklarına bakın. Dışarıdaki tüm bu dinler, kendi aralarında savaşıyorlar. Dürüst değiller, her tür yanlış şeyi olan yapıyorlar - bunu çok iyi biliyorsunuz. Her gün gazetelerde onların ne kadar yanlış şeyler yaptıklarını duyuyorsunuz. Biraz başarılılar ama uzun süre değil, çünkü ifşa olacaklar. Bu ifşa olma zamanında ise, üzerinde çalıştıkları o büyük inancı kaybedecekler. Tüm bunların, yani herhangi bir dinin üstün olduğuna dair bu yanlış fikirlerin yok olması gerekecek. Bir din nasıl olur da Shri Ganesha'nın hayırseverliği sayesinde yaratılan bir başka dinden daha üstün olabilir.

Başka bir dinle savaşmanız ya da başka bir inançla savaşmanız ya da bunun daha düşük bir ırk olduğunu ya da bizim daha yüksek bir ırk olduğumuzu söylemeniz hiç de hayırlı değildir. Tüm bu yanlış fikirler bir kenara bırakılır. Bu artık kalmadı çünkü tüm bu fikirler sorun yarattı. Diyelim ki Amerika'da, onlar önce siyahlardan nefret ettiler, şimdi de siyahlar beyazlardan nefret ediyor. Gördüğünüz gibi büyük bir kargaşa yaşanıyor. Sonra Hindistan'da ise, dokunulmaz sınıfından sayılan (en aşağı görülen kast) insanlar vardı. Onlar işkence gördüler, sıkıntı çektiler ve asla yapmamaları gereken şeyler, Shastralarda (Kutsal yazılarda) yazmayan pek çok yanlış şey yaptılar. Bu nedenle şimdi sözüm ona "dokunulmazlar" denilenlere karşı hareket ediyorlar ve onları kendi yerlerine koyuyorlar. Bu da çatışmayı beraberinde getiriyor. Shri Ganesha size bilgelik verdiğinde, hiç kimsenin bir başkasından üstün olmadığını anlarsınız. Hepiniz Tanrı tarafından yaratıldınız ve Tanrı tarafından yaratılan her şey hayırlı ve güzeldir. Bunu anlamaya başladığınızda, bu ekakarita dışarıya da yayılır, diğer insanlara da yayılır. Bu sadece belli bir sosyal anlayış ve sosyal yükseliş nedeniyle başkalarına iyi davranmaya çalışmanız değildir - hayır. Bu içten gelir; bunu siz içten yaparsınız. Bu ekakarita ilk önce aile içinde çalışmalıdır. Bu çok önemlidir. Her zaman huzursuz olan bir aile, ekakarita konumunda olan çocuklar yaratamaz. Bu yüzden onlara her zaman kavga etmemelerini söyleyin. Aile içinde kavga ediyorlarsa, onlar Sahaja Yogi olamazlar.

Eğer böyle bir kavga varsa, böyle bir aileden ayrılmak daha iyidir. Bu yüzden biz boşanmayı da onayladık. Başka kadınlarla flört eden veya yanlış şeyler yapan her erkekten, Sahaja Yoga'dan ayrılmasını istedik. Bunun sebebi şu, bir çürük elma birçok elmayı bozabilir. Bu yüzden böyle bir adam veya böyle bir kadın tamamen Sahaja Yoga'nın dışında tutulmalıdır ki, Sahaja Yoga'da çok önemli olan, daha iyi bir aile ilişkisi gerçekleşsin. Aile ilişkileriniz kesinlikle mükemmel olmalıdır. Ama şunu anlayamıyorum, eşinizin arkadaşlığından keyif alamıyorsunuz, o zaman bu dünyada neyden keyif alacaksınız? Eğer aile yaşamınızın mutluluğundan keyif alamazsanız, başka hiçbir şeyden keyif alamazsınız. Karı ve kocanın bu çok yakın ilişkisi, sadece Ganesha sorunu yüzünden parçalanır. Eğer Ganesha iyi olsaydı, karı koca arasında mükemmel bir birlik, mükemmel bir anlayış olurdu ama bu başarısız oldu, bu da Shri Ganesha'da kesinlikle bir sorun olduğu anlamına gelir. Başkalarınınkini görmektense kendi Shri Ganesh'inizi düzeltmeye çalışın. Meditasyon yapmalısınız ve Shri Ganesh üzerinde meditasyon yapmalısınız, yere oturun ve meditasyon yapın. Şimdi Toprak Ana'dan kaçtığımızda ve ona dokunmadığımızda, ona saygı göstermediğimizde, bir şekilde Shri Ganesha'ya da saygı göstermemiş oluruz. O Toprak Ana'dan yaratılmıştır ve Toprak Ana'yı O kontrol eder. Beş elementin hepsini kontrol eder. Sadece bu da değil, O sizi de kontrol ediyor. Dünkü filmde bir Ganesha'nın, yanında "Bunu yapma, bunu yapma" diyen bir başka kişiyle dolaştığını göstermeleri hoşuma gitti.

Çok ama çok güzel bir film çünkü Ganesha'nın size bunu yapmamanızı söylemek için, her zaman orada olduğunu ima ediyor ama eğer siz bunu yaparsanız, her türlü korkunç hastalığa, her türlü korkunç yüze, her türlü aile sorununa yakalanırsınız; ayrıca ulusal sorunlar da yaşayabilirsiniz. Dolayısıyla bunu anlamak o kadar önemlidir ki, bu tür, diyebilirim ki, çok uğursuz karakterdeki duygulardan kaçınılmalıdır. Anlayamıyorum, insanlar bu küçük çocuklar, kimisi iki yaşında bir çocuk, kimi beş yaşında olan bir çocuk hakkında nasıl bu kadar kötü hissedebiliyorlar? Bir çocuk gördüğünüz zaman, hatta bir çocuk fotoğrafı bile görseniz, onu sevmek, öpmek istersiniz. Eğer çocuklara saygı gösterilmezse, Shri Ganesha'nın değerini nasıl anlayabilirsiniz? Ne kadar tatlı olduklarını, onların ne kadar tatlı davrandıklarına bakın ve onlar - anlıyorlar! Onlar sizi anlıyorlar, Beni anlıyorlar. Biliyorum, küçük çocuklar bile, çok küçük olanlar, yeni doğmuş çocuklar bile Beni anlıyorlar. Yani onların içlerinde doğuştan gelen bir tür bir, sevgiyi anlama duygusu var. Sevgiyi anlamak da, egoist insanlar için çok zordur çünkü onlar kendilerini severler, başka kimseyi sevmezler ya da eğer onlar birini severlerse bu şehvetten, belki açgözlülükten, belki de bir tür bir ilişkiden kaynaklanır. Ama sevgi uğruna/adına sevgi ise ancak Shri Ganesha'nız düzgün bir şekilde temizlenir ve orada tutulursa mümkündür. O kadar çok yol kat ettik ki, dünyanın her yerinde pek çok Sahaja Yogimiz var. Tabii ki, Ben çok çalıştım, söylemeliyim ki, ama sizler de Beni çok desteklediniz.

Size minnettarım. Özellikle Ganesha'nın Prensibinin dikkate alınmadığı bu Batı dünyasında, sizlerin bu kadar iyi bir şekilde ortaya çıkmanız ve Sahaja Yoga'yı kendiniz için bir yaşam şekli olarak kabul etmeniz mümkün değil. Sahaja Yogada en önemli şey içinizdeki Shri Ganesha'ya ve içinizdeki Shri Ganesha'nın kalitesine ibadet etmektir. Bu çok rahatlatıcıdır, çok huzur vericidir, çok güven vericidir - güvenlik yaratan bir güçtür. Eğer Ganesha'nız iyiyse, kimse size dokunamaz, kimse sizi yok edemez, hiç kimse sizi üzemez çünkü O, huzur verendir. Bizler Shri Ganesha'ya ibadet etmediğimiz için dünya barışı bozuldu. Çok büyük pozisyonlarda olan, ordudan sorumlu, şundan sorumlu, bundan sorumlu insanlar gördüm – onlar kendilerinden sorumlu değiller. Onların Ganesha'sı kesinlikle mahvolmuş ve bitmiş durumda. Bu tür insanların hepsi ulusların liderleri ve insanlar onları kendi yollarında takip etmeye çalışırlar. Onlar gizlice bir şey yapsalar bile, bu fark etmez; insanlar bunu bilir. Çünkü eğer siz hayırlılık içinde kayboluyorsanız, o zaman tüm dünya bir şekilde bunu öğrenir. Her şey açığa çıkacak çünkü Satya Yuga geldi. Bu yeni Yuga'da içimizde gerçeğin ışığı var ve bu gerçek, bizim yapmakta olduğumuz saçma sapan her şeyi açığa çıkarabilir. Şimdi gerçek, Shri Ganesh'in Kendisinin niteliğidir. Bize gerçeği veren O'dur. Beynimizde O, bize İsa Mesih aracılığıyla gelir. İsa Mesih o kadar çok çalıştı ki, o kadar çok şey yaptı ki; ama O'nu izlemesi gereken insanların durumuna bakın, onların davranış şekillerine bakın.

Haydi en azından şunu gösterelim, eğer Ganesha ve İsa Mesih'i takip ederseniz, siz çok ruhani bir şey olan bu kişiliğin suretindesinizdir. Ruhani yaşam neşe vericidir. Maneviyat dışında başka hiçbir şeyden neşe duyamazsınız. Biraz tatmin elde edebilirsiniz, biraz ego elde edebilirsiniz, harika bir şey olduğunuzu hissedebilirsiniz ama iç huzuru ve neşeyi elde etmenin tek yolu Shri Ganesha'nın tüm çakralarda tezahür etmesidir. O tüm çakralarda tezahür eder ve siz bu çakralarda uygun bir konumda olduğunuzda, neşeyi elde edersiniz ve bu neşe size Shri Ganesh aracılığıyla gelir. Bugünlerde insanlar korkunç kitaplar, korkunç şeyler yazıyorlar. Shri Ganesha'nın anlayış ilkesi, O'nun hayırseverlik ilkesi hakkında çok tatlı şeyler yazmaya çalışanlar da var. Çok tatlı bir şekilde, bazı insanların O'nun hakkında çok çok tatlı hikayeler yazdıklarını gördüm. Bu sadece aşk hikayeleri değil - bir noktaya kadar, bu tamam, onlar pek çok aşk hikayesi, aşk hikayesi ve aşk hikayesi yarattılar. Şimdi bunun ötesinde olan bir şeyi bilmek gerekiyor. Ve bunun ötesinde ise, Ganesha Prensibi vardır; bu prensip tam bir huzur, tam bir neşe ve sevginin, saf sevginin değerinin anlaşılmasıdır; hem vermenin hem de almanın. Size saf sevgiyi veren herkes doğru şekilde anlaşılmalıdır. Dün Shri Ganesha'nın biraz uzaklaştığını biliyordum. O'nun neden böyle olduğunu bilmiyorum ama içimizde Shri Ganesh'in Prensibini takip etmeyen bazı insanlar olması gerektiğini ve bu sıkıntıların da bu yüzden olduğunu anlamak gerekir.

Yani, eğer samimi bir kalp ve içten davranan bir zihinle Shri Ganesh'in kutsamalarını isterseniz, O her zaman size vermeye hazırdır ama eğer O'nu dinlemezseniz ve iffetinizi herhangi bir şekilde yok ederseniz, O sizi cezalandıracaktır. Sizi bağışlamayacaktır, O'nun bağışlama gibi bir düşüncesi yoktur. O sadece İsa Mesih düzeyinde, sizi affetmeyi, sizi bağışlamayı düşünür ama affetmek, her günahın affedilebileceği anlamına gelmez - hayır. Bu, bir tür kontrol gücü gibidir. İsa affedileceğinizi söyledi ama Shri Ganesha bir noktada, insanların affettiğini gördüğünde, sizi cezalandırmaya çalışır. Bu O'nun falanca kişiyi affetmenin uygun olmadığını düşündüğü sınırlayıcı bir noktadır. Yani İsa Mesih için affetmek sorun değildir ama Ganesha için, Onun bu kişiyi ifşa etmesi ve onu cezalandırması gerekir. Yani bir bakıma İsa Mesih'in çok büyük olduğunu siz bilmelisiniz çünkü O bize bağışlama gücü işini verir ve Shri Ganesha çok güçlüdür çünkü O bizim bağışlama gücümüzü sınırlar. Herhangi birini affedebilirsiniz, "affetmek istiyorum" diyebilirsiniz ama Shri Ganesh'in buna bu ölçüde izin verip vermeyeceğini bilmiyoruz. Ve İsa Mesih bunu kabul eder, çünkü ikisi de aynıdır, onlar bir madalyonun iki yüzü gibidirler. O halde biz İsa Mesih'in bağışlama gücüne çok fazla güvenemeyiz çünkü Ganesha her zaman orada oturur ve gördüğünüz gibi Onun elinde çok güçlü bir silah vardır. O sadece huzur olandır, serinlik olandır, aydınlanmadan sonra size serinlik verendir. Serin esintiyi Shri Ganesh sayesinde alırsınız, çünkü o Brahmachaitanya'dır (mutlak bilinç-sat, chit, ananda) buna şüphe yok ama onu yayan Shri Ganesha'dır. O sizi serinletir.

O sizi çok serin, tatmin olmuş ve tam bir dinginliğe sahip bir kişi haline getirir. Bu sakinlikle hepiniz bir olursunuz. Bu ekakarita oturtulur, birlik kurulur. Hangi ülkeye inanıyor olursanız olun, hangi ülkeyle gurur duyuyor olursanız olun, siz o ülkede olan kötü şeyleri görecek ve bunları iyileştirmeye çalışacaksınız. Kötü olanla özdeşleşmeyeceksiniz. Satya Yuga'nın en büyük özelliği budur, ortaya çıkarır ve yanlış olan, saldırganlık olarak yapılan bir şeyi siz desteklemezsiniz - kabul etmezsiniz. Ve bir kez bunu kabul etmediğinizde, o zaman sizinle bir olan insanlarla, bir olmaya başlarsınız. Ve onların hepsi aynı şeye inanır, fikirleri aynıdır, düşünceleri aynıdır, neşeleri aynıdır ve birbirlerinden çok keyif alırlar. Onlar bir olurlar ve bu birliğin Sahaja Yoga'da tam olarak tesis edilmesi gerekir. Sadece para kazanmakla ilgilenen, iyi bir kalabalık ya da çok düşük seviyede bir şey elde etmekle ilgilenen bazı insanlar bunu yapamazlar; kendilerine eş ya da koca bulmak için Sahaja Yoga'da olanlar, bunu yapamazlar. Bu ruhanilik alçakgönüllülük ile büyür. Ve Ganesha'nın alçakgönüllülüğü, bir keresinde Annesi O'na, "Dünya'nın etrafını üç kez dolaşacak olana, bir hediye vereceğim" dediğinde, yaptığı girişimle anlatılır. Ganesha şöyle düşündü: "Annemden daha büyük kim var? Bu Dünya değil." Onun üzerinde seyahat ettiği küçük bir faresi vardı. Bu da, O'nun ne kadar alçakgönüllü olduğunu gösterir: O bir fare üzerinde seyahat edebilirdi, farenin üzerinde oluşan hiçbir bası yoktu.

Ve kardeşi Kartikeya'nın uçabilen bir tavus kuşu varken, Ganesha dünyayı dolaşıp kardeşini yenemeyeceğini biliyordu. Bu yüzden sadece Annesinin etrafında üç kez döndü ve hediyeyi aldı. Bu bir şeyi gösterir, hız başarının yolu değildir. Sizin hızınızı yavaşlatmanız gerekir. Bunun dışında, en önemli şeyin ne olduğunu anlamalısınız, bu O'nun da anladığı gibi, en önemli şey Annenizi sevmek, Annenize saygı duymak ve O'nun en yüce olan, en büyük olan olduğunu bilmektir. Ve O'nun, bizim içimizde ifade ediliş şekli budur. Bu gerçekleştiğinde, ruhaniyetiniz de gelişir. Umarım şimdi bu şekilde çalışırsınız, Shri Ganesha ve bir ekakarita başlatırsınız. İnsanların liderlerine karşı, şu adama karşı, bu adama karşı mektup yazmalarından hoşlanmıyorum. Bu iyi bir şey değil. Buna hiç gerek yok. Sadece affedici olabilirseniz ve birbirinizi koruyabilirseniz. Daha fazla sayıda insan toplamaya çalışın, daha fazla insan. Hiç kimseyi, bu kişi kınanmıştır, bu kişi iyi değildir diyerek ayıramazsınız. Onları kazanmaya çalışın. Bağışlayıcılığınızla, iffet duygunuzla işler düzelecektir. Yani, belki de bir tür güvensizlik duygusundan kaynaklanan, bu tür bir dışlayıcılıktan da vazgeçilmelidir diye düşünüyorum. Bu Shri Ganesha! Eğer o kişiler yanlış tipte insanlarsa, onları O kovar. Bu yüzden siz onlardan korkmayın ve onlara kızmayın. Bir olmaya, tek olmaya çalışın ve insanları kendinize daha çok çekmeye çalışın, onları kendinize tutun, onları idare etmeye ve onlara bakmaya çalışın. Umarım bundan sonra hepiniz Ganesha niteliklerinizi geliştirmek için meditasyon yapar ve bu iffet gücünü, ayrıca huzur ve güvenliği geliştirirsiniz.

Tanrı sizi kutsasın.