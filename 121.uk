26 Червня 1994
Adi Shakti Puja
Campus, Кабелла Лігуре (Італія)

Пуджа Шрі Аді Шакті. Кабелла Лігуре (Італія), 26 червня 1994р.

Сьогодні всі вирішили провести Пуджу Аді Шакті. Існує різниця між проведенням Пудж Кундаліні Шакті або Аді Кундаліні, та Пуджею Аді Шакті. Різниця в наступному: Кундаліні в вас є відображенням Аді Кундаліні; а Парамчайтанья є силою Аді Шакті. Таким чином, як ви бачите, є два аспекти. Одна Її сила ‒ Парамчайтанья, а друга ‒ відображення у людських істотах як Кундаліні. І третє, що повинна була зробити Аді Шакті, так це створити весь цей Всесвіт.

Вчора ви вже дізналися, як виник Космос, і як потім була створена особлива планета ‒ Мати Земля. Так ось, те, що Я розказувала вам про Адама і Єву, як вияснилося, говорилося також й Іоанном у його гностичному Апокрифі. Це дуже вражаюче. Завжди вважалося, що Іісус говорив багато того, чого немає в Біблії. Отже, як ви розумієте, Аді Шакті проявилася як змія ‒ Аді Кундаліні є частиною Її, ‒ і сказала Адаму і Єві, спершу Єві, що вона має попросити з'їсти Плід Знань. Причина цього в том, як Я вам пояснюю, так саме там і написано, що материнська енергія, жіноча сила не бажала, щоб її діти жили як тварини, без розуміння того, що є більш високий рівень свідомості, без надання їм шансу підійматися, шляхом використання своєї свободи, до вищих сфер, а потім до вищого та найвищого усвідомлення. Це було занепокоєнням Матері.

Тому були створені два типи світів: один був божественний [зразу], а другий почав розвиватися. Ви тільки подумайте, наскільки це грандіозний процес, тисячі і тисячі, мільярди й мільярди років знадобилися для виконання такого роду роботи. Однак, подивіться, на сучасному етапі історії люди зібралися полетіти на Місяць, та з настільки невеликим зусиллям і також за такий короткий строк вони дісталися туди. Ніхто не міг і подумати, що люди коли-небудь опиняться там. Все це сталося завдяки людському розуму.

Тоді що ж таке розум людини, якщо вже на те пішло? Як людський розум аж ніяк не стоїть поруч з розумом Вірати, так і не використовується повною мірою. Він не використовується повністю. Дуже незначна його частина використовується людьми, за його допомогою вони здійснили політ на Місяць. Само собою зрозуміло, що в цьому немає сенсу. Я не розумію, навіщо, але вони зробили це.

І вся природа була створена Нею. Щоб ви ні бачили зараз навколо себе, все створила Вона, це все Її робота. Це так. Дивовижно, тільки Я зібралася одягнути тепле сарі, сказавши собі: «Дуже жарко, краще б вдіти легше сарі», вдягнула тепле, а коли вийшла назовні, то виявилося, що стало прохолодніше. Тож природа знає все, і той, хто сповіщає природу, так це Парамчайтанья. Парамчайтанья ніколи не була настільки активною. Це розпочалося з часу мого народження, вважаю, з моменту початку епохи Кріта Юги.

Водночас ви повинні були отримати свою Реалізацію. Це було визначено Божественною колективністю, як можна це назвати. Усі боги, богині вирішили доручити цю роботу тому, кого вони вважали здатним це зробити. Тому вони всі висловилися: «Ми всі будемо з тобою, цілком і повністю з тобою. Всі наші сили будуть з тобою, але ти повинна взятися за цю роботу ‒ трансформувати людей саме зараз, у цю Калі Югу».

Деяким чином, людям важче, ніж тваринам, оскільки вони мають свободу, вони отримали її для досягнення свого кінцевого звільнення. Але інколи дуже вражає те, як вони поводяться, маючи цю свою свободу, як вони поводять себе повністю неконтрольованим чином і намагаються робити дуже згубні для себе речі. Безсумнівно, Калі Юга була пророкована в Індії, але Я думаю, що ніхто не міг передбачити, що буде відбуватися в Америці, або що станеться у країнах Заходу, де люди, маючи свободу, просто будуть гробити себе і знаходити нові методи саморуйнування. Цю тенденцію неможливо стримати, її не може зупинити ні Аді Шакті, ні Бог Всемогутній, тому що вам була надана свобода зруйнувати себе, розбещувати й відправитися до пекла. Це не може бути контрольовано ніякою Божественною силою. До того ж Божественна сила поважає вашу свободу.

Тож Божественний колективний розум розмірковував: «Невже треба повністю зруйнувати творіння Аді Шакті? Невже треба повністю зруйнувати все, що Вона створила, а потім відтворити щось краще?» Дискусія тривала і з’ясувалося, що більшість божеств була настільки пересичена людьми, особливо, ”свободою” на Заході, що постало питання: «Ці люди хочуть пекла, так навіщо давати їм Небеса? Це не розумно».

Отже, першим з того, що зробила Аді Шакті, став пошук. Вона створила бажання шукати, і тому люди, які належать до деструктивної культури, почали шукати, а коли пошуки [Істини] почалися, також, як і завжди, на ринку з’явилися безліч інших [гуру], які вийшли вперед, щоб дати відповіді на запити пошуку [Істини]. Їм [шукачам Істини] довелось відвідувати різні культи, лже-гуру і все в цьому дусі тому, що вони не знали, [де шукати]. Але якби вони читали книги просвітлених людей, таких як Кабір, як Нанак, навіть писання гностиків та їм подібне, то вони б зрозуміли, що є Істина, де її шукати, і як її шукати.

Я знаходжу, що це великий крок вперед від людей, які не є шукачами абсолютно, до тих, які стали шукачами. Вони [ті, хто не шукають] не бажають знати, і вони ніколи не зможуть бути шукачами. Можу запевнити вас, що деякі з них ніколи й не задумаються над пошуками. Вони стануть одержимими, вони матимуть хвороби, у них будуть землетруси й все, що завгодно, але вони ніколи не шукатимуть. Навіть, якщо вони хворіють, то будуть говорити: «О, ми ‒ мученики. Ми робимо велику роботу». Така нерозумність пробралась у їх голови, що вони вигадують ‒ роблячи неприпустимі речі ми отримуємо Спасіння. І ця дурість з'являється із розбещеного розуму, а цей протиприродний розум діє, коли люди є вільні його використовувати. Просто не знаю, чому вони не бачать, що відбувається навколо них і в них самих?

Тож очікувати, що весь світ увійде в Царство небесне абсолютно неможливо. Це не можливо. Ніяк. Я бачила людей, ‒ вони перепробували буквально все: наркотики, алкоголь, це, те. Є вчений, який здобув свій науковий ступінь ”Доктор філософії” за написання роботи, як він отримав свою ”духовність” завдяки пияцтву, і йому присвоїли ступінь доктора філософії.

Тож навіть керівництво в університетах... Я не знаю як з’явилися такі дурні люди, звідки, з якого творіння? Це неможливо зрозуміти. Як вони могли додуматися, що таке саморуйнування приведе їх до Спасіння? Вони бачать це кожного дня. Це спостерігається щодня. Вони знають, що відбувається, а все-таки не розуміють. І тільки шукачам, хто настільки палко шукають, слід всім дати Самореалізацію. Зараз це, звичайно ж, Моя робота, Я згодна. Я прийшла на Землю заради цього. Я призначена це зробити. Я роблю все, що від мене залежить, жодна з інкарнаций до мене не жила так довго, як Я, і тому, власне, Я живу завдяки моєї співчутливості, завдяки їй Я відчуваю, що слід мати набагато більше Сахаджа йогів. У нас повинно бути велике Спасіння. З цим співчуттям і з цією любов’ю будь-хто зможе досягти будь-яких меж чого завгодно. Але все ж Я не думаю, що ті, хто не є шукачами, досягнуть цього.

Тепер, чому деякі люди є шукачами, а деякі – ні? Дехто може сказати, ‒ якщо Аді Шакті створила всіх людей, то всі вони мають бути шукачами. Через свободу [вибору] вони втратили шлях. Вони шукають щось інше, і вважають, що мають рацію. І вони мають право думати, що вони праві. Навіть дурень, навіть божевільний вважає, що він правий. Якщо ви скажете йому: «Ти ‒ божевільний», він відповість: «Сам такий». І хоч шукацтво і закладене в них, вони ще не здатні [на нього]. Так багато з них досягають цього, [шукаючи Істину] належним чином, але для цього треба віддатися на волю, віддати не свою свободу, не розум, а розвинуте у людях его. З цим его... Я навіть бачила одержимих з его, вони хочуть зберегти его незмінним, за допомогою его вони хочуть використовувати одержимості. Можете собі уявити? Існують одержимості негативними силами. Такі люди хочуть залишити его незмінним для того, щоб застосовувати його для власних цілей. Вони нічого не мають проти. Вони не хочуть звільнитися від нього, вони хочуть тримати його, оскільки можуть використовувати одержимості для своїх інтересів.

Тож в таких випадках ступінь пошуку набагато нижчий. Але є й багато таких, хто абсолютно не шукає, хто насправді є, як ми їх називаємо, демонічними особистостями, і вони ніколи не хочуть, ніколи, ніколи не захочуть, щоб цей світ змінився. Наші ЗМІ підконтрольні цим демонічним людям. Вони не хочуть, щоб світ змінювався. Вони не хочуть показувати нічого доброго. Вони не хочуть бачити сенс в тому, щоб допомогти, що є сприятливим для людей.

Тож, з одного боку, ‒ колективна негативність. З іншого боку ‒ шукачі, хто є дійсно шукачами. Є і такі, кого можна назвати поверхневими, а деяких – псевдошукачами. Якщо, заради пошуку вони пішли на, скажімо, деякого роду жертву, для самих себе вони стали великими. Окрім цього, вони пов'язані з людьми, які мають претензії. Оскільки Я ніколи ні на що не претендувала, тому Я не справляю на них враження. Я не змінювала свій одяг. Я живу як домогосподарка, так що Я їх не вражаю. У мене немає пари ріг, щоб заявити про свою велич, тому вони не вражені мною. Але якщо подивиться з іншого боку, це Майя, а там, де Аді Шакті, там Махамайя,  розумієте, Вона робить все точно так, як і люди, абсолютно все. Не можливо дізнатися, що Вона божественна. Члени моєї сім'ї не змогли виявити це, доти Я не розпочала цю роботу, ніхто з них, за винятком моїх батька та матері. Ніхто навіть не міг припустити, що Я маю якісь сили.

Така нечутливість до Божественного створена силою Махамайї Аді Шакті, вона дуже важлива. А інакше ви не зможете дійти до висновку, не зможете мати правильне уявлення. Хоч Я не раз недооцінювала людей через їх здатність маскуватися на певний час, врешті решт Я розкривала їх. Якщо пошук пристрасний, і дійсно вишукається Істина – вона знайдеться, вони знайдуть Її без сумніву, тому що усе Творіння саме для цього. З ними увесь Всесвіт. Всі божества з ними. Усі ангели з ними. Всі опікують їх.

Важливо і те, що так багато Сахаджа йогів. Ні у кого з Учителів раніше не було так багато Сахаджа йогів впродовж їх життя. Але ми повинні мати канали. У Мене мають бути канали. І ці канали мають бути дуже чистими, прекрасними, невинними і сприятливими. Тільки слід віддатися на волю Істині ‒ ми тут є інструментом Бога Всемогутнього, і ми маємо проявляти добросердість до інших. Запевняю вас, тоді б, щонайменше, 70% роботи уже було б зроблено. Але навіть після отримання своєї Реалізації вони, [наче птахи], які вилупилися з яйця, або деякі з них все ще несуть на собі шкаралупи, або деякі з них ще навіть залишаються пташенятами.

Отже, ми маємо давати собі оцінку. Маємо розуміти самих себе. І ще дещо вам слід знати ‒ Я дуже м‘яка людина, дуже м’яка. Люди думають, що Я завжди прощаю. Я знаю кожного. Не те щоб Я не знаю [що відбувається], але Я дозволяю: «Ну-ну, продовжуй стільки, скільки зможеш». Пізнати з досвіду ‒ це єдиний спосіб, який розуміє людина, без сумніву. Якщо їй щось пояснювати, вона ніколи не розуміє. Досвід Самореалізації дає вам змогу усвідомлювати, але знову Я маю сказати, що ми не можемо дати Реалізацію усьому світу. Не можемо. Вони, як каміння, абсолютно жахливі люди. Так чи інакше, ті, хто бреше, виводиться на чисту воду, і кожен має знати, що з нього буде зірвана маска. Викриття, звичайно, може врятувати їх від жахливих людей, але Я не знаю, чи прийдуть вони до Сахаджа Йоги, і чи отримають свою Реалізацію.

Я розказую це тому, що зараз Я теж маю досвід роботи з людьми, і весь цей час, упродовж якого Я цим займаюсь, Я бачила багато самих різних людей. Серед них є шукачі, що неймовірно пишаються своїм пошуком. Деякі з них не хочуть зупинятися у своєму пошуку. Це свого роду робота або ж хобі. Вони шукачі. Так що вони мають ”посвідчення шукача”. Вони будуть носити кумедний одяг, мати чудернацькі домівки, смішну зачіску і таке інше. Живучі на самоті, вони можуть стати агресивними або якими завгодно. «Ми – шукачі». Вони привласнюють собі звання шукача. Це ще одна якість шукачів. Для них це характерний спосіб життя: «Ми – шукачі», і куди б вони не пішли, вони шукають. Вони відвідають десятки місць. Кожного разу вони сперечалися зі мною, стверджуючи: «Мати, адже повинні бути якісь інші способи...» Так, можливо. Я не знаю жодного з них. Пробуйте, вас не затримують тут.

Зараз основна задача Аді Шакті є давання Реалізації людям. Це є Моя головна робота. Все інше знаходиться під наглядом, вже управляється, Я б сказала, як комп'ютером. В мене немає причини для хвилювання. Це рефлекторна дія. Все, що відбувається – рефлекторна дія. Мені не потрібно хвилюватися через це. Так деякі можуть сказати: «Мати, я молився тобі, і як це ти мені так допомогла?» Все це рефлекторна дія. В цей момент, можливо, до мене прийшла така думка, – думка – це теж рефлекторна дія. Я насправді нічого не роблю. По суті, Я – Нішкрія, нічого не роблю, нічого, можете думати про мене, що Я найлінивіша у світі особа. [сміх] Дійсно, бо якщо на Мене працює ціла організація, навіщо Мені працювати? В цьому нема потреби. Але одне треба сказати – Я знаходжусь в стані свідка, і коли Я в такому стані, то діє рефлекс. Вся діяльність здійснюється Парамчайтаньєю, тому якщо Вона ‒ сила Аді Шакті, тоді все, на що б Я ні дивилася як свідок, стає відомим цій Силі. Іншими словами є, скажімо, електрична енергія. І ось щось вийшло з ладу, так це не  відбивається на тій Силі. Зовсім. Там, де є порушення, там все і закінчується. Але, і навпаки, якщо Я стаю свідком чогось хибного, тоді мені нічого не треба робити, Я ‒ саме свідок, і просто спостерігаю. Все відбувається завдяки величезній силі Парамчайтаньї. Зараз ви не маєте уявлення про цю силу. Ви знаєте Кундаліні. Ви все знаєте про чакри і тому подібне, але ця сила Парамчайтаньї є у кожній частинці, у кожному атомі, і Вона діє таким чином, щоб спрямувати, підштовхнути вас, вести вас прямо по шляху благодіяння. Інколи мені кажуть: «Мати, я хотів придбати цю крамницю. Але мені не вдалося і все таке інше». Це для вашого блага, що ви не отримали того, чого хотіли. Слава Богу. За десять днів вони прийдуть і скажуть: «Слава Богу, що я не придбав її». Отже, крок за кроком через свій досвід ви починаєте розуміти, що не слід хвилюватись. Звичайні люди дуже засмучуються, якщо заблукали по дорозі, але не Сахаджа йоги. «О, прекрасно. Тут має бути щось таке, чому Бог привів нас сюди».Ця лінія поведінки потроху змінюється. Я б сказала, що гіперактивна людина починає задумуватися: «Досить, здаюсь. Іслам. Упокорююся. Віддаю цю проблему Парамчайтаньї». І це спрацьовує. Такі неймовірні речі відбулися у цьому світі просто завдяки банданам, неможливо повірити, як це відбувається.

Навіть, припустимо, є величезна кількість вбивств, одне лихо сталося, інше. Але це також відбувається просто задля проявлення присутності Парамчайтаньї. Це є «Крута» [завершене, зроблене]. Її принцип роботи – відпрацювання. «Крута» означає те, що відбувається до повного завершення. Тоді ви починаєте усвідомлювати, що цієї сили ви можете досягти завдяки своїй Кундаліні.

Так що, якщо ваша Кундаліні підіймається, то вона також є відбиттям Аді Шакті. Як можна сказати ‒ ми бачимо одну сторону місяця, водночас не бачимо іншу. Таким же чином, коли ця сила підіймається всередині вас і торкається Парамчайтаньї, тоді ви стаєте наділеними Її можливостями. Ось як ви стаєте Сахаджа йогами, але ви не є Богом. Інкарнації можуть сказати: «Я ‒ Бог». Але ви – не інкарнації. І жодна з інкарнацій ніколи не говорила, що вона є Аді Шакті. Це неможливо.
Ця сила Аді Шакті, що називається Парамчайтанья, є Силою, яка любить вас, яка має абсолютний контроль над природою. Вона розуміє. Вона мислить. Вона знає все. Вона знає все про вас. Вона ретельно опрацьовує кожен прояв вашого життя. Вона цілком і повністю з вами. Припустимо, ви впали у стрімку річку, і у вас більше нема сил бути на плаву, ви більше не в змозі використовувати свої руки. Ви починаєте плити за течією, а потім усвідомлюєте, що плити за течією краще, аніж докладати зусиль вибратися з неї. І просто пливете за течією. Просто насолоджуєтеся нею, усією природою навколо вас. Ви не потонете. Навпаки, ви відчуєте піднесення [духу] і будете нестися в потоці з цим [відчуттям]. А потім зрозумієте: «Навіщо мені щось робити, коли за мене все робить Парамчайтанья?» Але тоді цим наділена і ваша Кундаліні, яка виконала цю роботу, винесла вас на берег, привела вас у чудесне, священне Царство Бога.

Таким чином, як ви розумієте, сталися дві речі: перша – ваша Мати, ваша Кундаліні, яка знаходиться всередині вас, яка є вашою власною Матір’ю, яка завжди була з вами ‒ дала вам це народження. І друга: Вона наділила вас такою енергію, яку ви і самі можете використовувати. Ви уповноважені Нею.

Ви не уявляєте, як допомагає ця Сила. Тобто, розумієте, Я не можу сказати, що ви можете мати всі ці сили. Я не маю вам це казати, але сьогодні, розумієте, мені поскаржились на когось. І відразу ж, Я назвала ім’я цієї людини. Ви спитаєте, як Я дізналась? Але Я просто знаю. Це все, що Я можу сказати. Я просто знаю. Візьмемо для прикладу, хай буде килим. Ви знаєте, що це на ньому за візерунок, що це за візерунковий мотив, якого він походження і таке інше. Ви знаєте. Чи не так? Якщо ви тут – ви знаєте все. Якщо ця Сила є скрізь, то Вона і має знати все. Такий взаємозв’язок. Якщо ви хочете знати, ви можете знати все.

Одне з імен Будди – Сарвалокетешвара, ‒ той, хто споглядає за усіма Локами. Як це Він робить? Він є Сарвалокетешвара, тому що його его, яке можна назвати Парама-его, або Махатаханкара, знає все, в той час, як ваше его не знає нічого. Оскільки воно нічого не знає, то воно обволікає вас з усіх боків. Якби воно знало, якби его знало, що є Істина, ви були б вільними птахами, абсолютно вільними, але ви не хочете відмовлятись від свого его. Ви не хочете дозволити собі влитися в ріку Дао..., як Він казав. Ні, ви не хочете насолоджуватися. Ви хочете мати свою власну особливість. Індивідуальність сама по собі дуже відрізняється від егоїзму та від уявлення себе тим чи іншим. Отже, має розпочатися встановлення відмінностей. Після Реалізації, у світлі Реалізації ви маєте почати розуміти це.

Найперше і найголовніше – сказати своєму его змиритися. «Помовч. Не заперечуй». Також зараз стало модною тенденцією відповідати на будь-яке запитання «Я не знаю». Ви запитуєте когось: «Як вас звати?» ‒ «Я не знаю». Він навіть свого імені не знає. Бути дурним – це мода. Вони думають, якщо вони дурні, то дуже невинні. Це не так. Це безглуздість. Я не знаю у кого з тварин є така дурість. Я дотепер не розумію, звідки це взялося. Ще треба з'ясувати, звідки взялося таке дивне уявлення. Але в одному Я впевнена. Це наше его. Саме его робить людину абсолютно дурною. Маратхі, слава Богу, настільки багата мова, що на кожного, хто починає демонструвати своє его, кажуть, що він дереться на кущ. Є маленький кущик, на який той пнеться. Все це его явно проступає в ваших, так званих, ідеях, надбаннях. Але що є ці досягнуті результати? Ви нічого не знаєте. І що Я маю вам сьогодні сказати так це, що якщо зараз щось спрацьовує, то це означає, що ви вгамували своє его. Якщо ви вмієте його втихомирювати, то все вийде.

І ще, що мене дивує час від часу, особливо на Заході. Я вважаю, що жінки є енергіями, шакті, але на Заході, як Я спостерігаю, жінки не використовують [енергії] Аді Шакті. Зовсім ні. Насамперед вони все ще занадто захоплені своїми емоціями, ідеями й тому подібними речами. Одна справа, коли чоловік має его, але зовсім друга, коли жінки є дуже егоїстичними. Занадто. Це дуже суттєво. Візьмімо для прикладу, що хтось одружується з дівчиною, дівчиною з Заходу. Вона буде стрибати від щастя, буде приймати всі подарунки, поздоровлення, вдягати всі наряди, що у неї є, і таке інше. Але через десять днів вона прийде й скаже: «Мати, я збентежена». «Збентежена? З чого б?» «Я заплуталась». «Ти заплуталась зараз? Або раніше?» «Я заплуталась зараз». «Добре, тоді поверни всі свої прикраси. Поверни все». «Ні, ні, тоді я подумаю». Це зовсім не рівень Сахаджа йогині. Сахаджа йогиня – шакті, і вона має взяти на себе всі випробування. «Я доведу вам. Я зроблю це краще». Але протилежно цьому, Я виявляю, що вони є надзвичайно домінівними. Я вражена. Навіщо шакті домінувати? Якщо вона шакті, вона не буде домінувати. Домінують ті, хто не є шакті. Подібно тому, як, скажемо, в Індії ви йдете в будь-який окружний будинок колекторів, де сам колектор буде шанобливий, але охоронник буде домінуючим.

Точно так само, Я спостерігаю, що дещо на зразок чернецтва в такій же мірі поширене, як і домінування. Жінки будуть вдягатися, як монахині, будуть поводити себе, як монахині. Вони не будуть сміятися. Що це таке? Ви Сахаджа йогині чи хто? Ви монахині? Тоді краще йдіть в монастир. Чому Я це вам кажу? Тому що, якщо говорити про Аді Шакті, то треба говорити про Її Шакті. Як шакті [жінок] повинні проявлятися? Я була здивована тим, що жінки не розповсюджують Сахаджа Йогу. Мені казали, що лідери не хочуть, щоб жінки розповсюджували Сахаджа Йогу. Але Я кажу, що це неправильно. Лідери можуть так казати, але це не відповідає реальності. Але, перш за все, Сахаджа йогині повинні бути справжніми Сахаджа йогинями, тому що Я досі вважаю що, якщо жінку зробити лідером, то вона покінчить з Сахаджа Йогою, тільки спробуйте дати їй це. Не всі, але деякі з них.

Так що, обов’язок Сахаджа йогині – це розвинення себе через медитацію, через розуміння самої себе і через усвідомлення себе як Сахаджа йогині. Я та, хто є Шакті. Я ‒ потенціальна [Енергія] цього. Я сама по собі потенціальна Енергія. Що роблю Я? Нічого. Я нічим не керую, нічого не приводжу в дію, нічого подібного. Я просто собі сиджу тут і приємно розмовляю з вами. Але Я – потенціальна Енергія. Чи я ‒ потенціальна [енергія]? Це те, що повинні вирішити для самих себе Сахаджа йогині. В іншому випадку вони одержимі, цілими днями тільки й роблять, що мріють й без кінця думають і думають про себе. Занадто. Я б хотіла, щоб насправді хороші Сахаджа йогині були лідерами, Я дійсно цього хочу, але як тільки вони стають лідерами, вони вистрибують на коня і мчать галопом. Так що втихомирюйте себе.

Якщо у посудині немає великої місткості, то скільки води в неї можна влити? Майте дуже велике серце. Якщо хтось приходить до вас в гості, вам це не подобається, ви не бажаєте нічого робити для інших Сахаджа йогів, піклуватися про них. Дійсно, Я знову і знову повторюю на Заході, що жінки мають сприймати себе як шакті, і шакті не означає домінування над своїм чоловіком чи пошити його в дурні. Ні, це означає давання йому енергії. Ви ‒ енергопостачання для всієї родини, і це є наша сім’я. Всі ви ‒ Моя сім’я. Мене так турбують усі, Я дбаю навіть про кожну дрібницю. Я ніколи не скажу задоволено: «Я вже виконала свою роботу, так що піду Я вже спати й більше ні про кого не буду думати». Ніколи. Стурбованість з цього приводу і занепокоєння у зв'язку з тим – ця Енергія тече в Мені безупинно, і Моя занепокоєність є дієва Сила, тому що Моя турбота природжена. Я ніколи не піклуюсь про себе, ніколи.

Ви не повірите, Я завжди дивуюся, коли бачу, як всі ці жінки робили все, що завгодно, аби вберегти себе від усього. Що необхідно, так це турбота, і у свій час у вас має розвинутися така турбота, щира, любляча, співчутлива опіка над іншими. Я бачила подібне навіть стосовно дітей, ‒ вони ніколи не будуть доглядати за чужими дітьми. Вони ніколи не допомагатимуть нікому іншому. Комусь з жінок треба було видалити зуб, так їй довелося взяти дитину з собою. Хочу сказати, що це занадто. Якщо у вас нема турботи, тоді у вас не буде колективного розуму, у вас не буде колективної сили, а важливо, щоб ви всі намагалися бути дуже колективними, щоб дбали один про одного.

Я, звісно, не мала б говорити про це. Я збиралась говорити це жінкам, що живуть в Кабелі. Кабела – це ашрам, і ті люди, що приїздять з інших ашрамів, навіть з Австралії, вражені, що вони живуть тут, наче у готелі. Вони платять за нього. Всі ми сплачуємо, але у нас є сади. Ми доглядаємо за ними, доглядаємо зовнішню територію. А тут ніхто не утруднюється. Використовуючи все, вони ні про що не турбуються. Дивно, чому, коли Я тут живу, вони поводять себе так? Якщо поїхати у будь-яке місце в Австралії, поїхати у будь-яке місце в Америці, будь-куди, де є ашрам, усі вони працюють щонеділі. А тут Я цього не бачу. Всі зникають. Це ваш ашрам. Ви живете тут. І зараз мені доводиться вам про це розказувати, тому що Я відчуваю, що Сахаджа Йозі власне не вистачає шакті. Деякі з них вже не вміють посміхатися, а деякі – надзвичайно домінуючі. Я маю вам це розказувати, тому що ви дійсно важливі, і, як на Мене, – жоден з чоловіків не зробив би цієї роботи. Жодна з чоловічих інкарнацій не зробила б цю роботу. Добре..., їх мучили з самого юного віку. Дуже добре..., одного розпинали на хресті у молодому віці, іншого отруїли, ще одного вбили. Все так і було. Всі вони померли дуже молодими. Ніхто з них не хотів виконувати цю роботу. Ніхто. Я про те, що вони втомилися йти в нікуди. Гьянешвара прийняв самадхі у віці 23 років. Можете собі уявити? Йому, мабуть, набридлі люди.

І ось, заради людей ви, жінки, маєте виробити в собі таке терпіння вашої Матері, таку прихільність, таку любов, що далі ви побачите, як працюватимуть ваші шакті. Я знову і знову завжди говорила про це, та як Аді Шакті Я маю сказати, що у своїй сім’ї ви повинні бути як шакті, і ви повинні бути мудрими, ви повинні бути чутливими, ви повинні розуміти своїх чоловіків, розуміти своїх дітей, ви повинні мати терпіння.

Однак, насправді все навпаки – жінки псують своїх дітей. Для початку необхідно зрозуміти, що добре для їх користі. Сьогодні, наприклад, кажучи про дітей, якщо вони ходять до [Сахадж] школи, їх не слід забирати звідти. Це заради їх блага. Хто виграє від цього? Скажімо, хтось каже, що цього не буде. Добре, хай буде так. Що ж тут можна зробити? Така прив’язаність до власних дітей показує, що ви безсильна людина. Вам слід любити усіх дітей. Вам слід доглядати за всіма дітьми. Насолоджуватися всіма дітьми, цікавитися всіма. Але що Я бачу? ‒ зацікавлення виключно у своїх власних дітях. Ми одна велика сім'я. Ми всі живемо разом. Треба всім ділитися. Я не можу зрозуміти цього, скажімо, в Індії, якщо є п’ять-шість дітей – всі дівчата будуть бігати з ними. Всі жінки будуть дбати про них. Розумієте, це така насолода для них, просто бачити дітей і піклуватися про них. Така байдужість стосовно колективності також псує ваших дітей.

Вам належить ввести спосіб життя в стилі Сахаджа Йоги по всьому світу, і жінки ‒ це ті, хто створює суспільство. Якщо зараз індійське суспільство у порядку, то заслуга цілком належить індійським жінкам та їхній мудрості. Чоловіки в Індії нерозумні. Вони зруйнували політику, економіку, все, але суспільство все ще збережено й все ще, скажімо, на дуже, дуже правильному шляху. Це відбувається тільки завдяки мудрості жінок. Якщо жінки повсякчас зайняті лише одяганням, думаючи про своє вбрання, що вони збираються одягнути,  – готово, [з ними покінчено].

Це день поклоніння Кундаліні, яка є Матір’ю. Вона ‒ Матір і ви ‒ матері. Ви маєте знати повністю все про свою дитину. Хтось приходить до мене і каже: «Моя дитина стала наркоманом». Як це стало можливим? В Індії діти не стають наркоманами, тому що весь час мати, як яструб, стежить за ними. Вона знає куди дитина йде, що вона робить. Вона любить, але знає куди вона [дитина] ходить. Кажу вам, коли ми ходили до коледжу, навіть коли Я вже вийшла заміж, якщо Я йшла з дому, моя мати питала: «Куди ти зібралася?» І ми не сміли нічого не відповісти. «Повертайся о шостій». Навіть коли ми одружилися, ми повинні були розказувати їй все. То була робота матері ‒ [знати] про дитину, ‒ де вона ходить, що вона робить. Інакше не кажіть, що дитина не слухає. Бо нащо? Діти не слухаються, тому що ви їх не дисциплінуєте.

Зараз дуже погане становище, згодна. І діти тут дуже погані, згодна. Тут є все, згодна. Але якщо ви у своїй любові сильна мати – діти не пропадуть. Дивіться, навіть зараз, ви знаєте, що всі лідери постійно оточують мене. Навіщо? У мене нема ніякого меду чи ще чогось. Вони просто сидять тут, просто сидять поруч зі мною, усі лідери. Але це все відбулося після Реалізації, і навіть усі мої племінники, розумієте, можуть прийти й сісти біля мене, всі мої невістки, всі вони сиділи б поруч зі мною. Вони не залишають мене, їх завжди запитують: «Та що з вами? Ви весь час чіпляєтесь за свою тітку. Навіщо?» Це все через зацікавлене ставлення. І вони розуміють, що все, що ти говориш, це заради їх блага, але ти сама відповідно повинна бути в порядку. Як мати, треба бути терпеливою, треба бути тямовитою, але коли треба дітям говорити, то кажіть. Навіть якщо ви говорите жорстко, або, можливо, так, як це необхідно [на цей час], все одно дитина має знати, що ви любите її, і що ви любите всіх дітей. Це дуже тонкий момент.

Якось Я взяла з собою на ринок дитину одного Сахаджа йога, і він говорив: «Я куплю це. Я куплю те. Я куплю те». Він хотів купити все. Я все гадала, що ж не так з цим хлопчиком? Якщо, скажімо, Я беру своїх онуків з собою, вони нічого не хотіли б купувати. Нічого. Навіть якщо ви хотіли б придбати їм дві пари взуття. «Ні, ні, одної достатньо»... Вони ніколи нічого не будуть вимагати. Це свого роду самоповага. Вони нічого не хочуть. Те ж саме стосується і дружин. Дружини ніколи не просять щось для себе. Ні, нічого. Нічого. Чоловік буде проявляти наполегливість: «Будь ласка, попроси щось, попроси що-небудь». «Ні. Мені нічого не треба». Такою повинна стати Сахаджа йогиня, як матір, як дружина, як шакті. У неї немає вимог. Вона нічого не просить. Вона та, хто дає, що їй просити? Вона та, хто постачає, чого їй не вистачає?

Так Я час від часу відчуваю, що лівий, або жіночий канал, у Сахаджа Йозі дещо послаблюється, і його слід підсилювати. Перш за все – медитація, повага до Матері, навчання дітей Сахаджа Йозі, розмови з ними не лише про їжу, а про Сахаджа Йогу, про способи очищення, про те, як бути добрими до інших людей, як ділитися речами, і розповідайте дітям гарні історії, які ви знаєте, розказуйте їм про те, що таке дхарма, говоріть з ними, маючи почуття взаємної довіри й симпатії. Це те, що ви маєте розуміти, щоб утворити дуже сильну Сахаджа Йогу. Ви ‒ шакті Сахаджа Йоги, візьміть це від Мене, вам доведеться це випрацювати, замість того, щоб хвилюватися про неістотні, дріб’язкові речі.

Інколи Я отримую від жінок листи ‒ від цього, дійсно, Мені стає боляче. Взагалі не розумію, як вони можуть бути Сахаджа йогинями? Вся система Сахаджа Йоги має бути взірцем ‒ щоб інші бачили та розуміли те, чого ми досягли у своєму повсякденному житті. Аді Шакті працює постійно над усім – від якнайменшого до найвищого. І весь час [вам] треба вчитися. Постійно вчитися, лідер ви чи ні. Кожної миті необхідно знати, що треба бути обізнаним. «Я не знаю цього. Я не знаю того». Якщо ви розвинете таке ставлення до себе, що ви повинні вчитися, це покірне ставлення, це смирення, що слід вчитися, що треба дізнаватися, що все ще треба так багато пізнати, тоді его ніколи не з’явиться. Лише через его ви задоволені собою. Це властивість его. Ви не усвідомлюєте, як сильно ви мучите інших, як ви їх руйнуєте, нічого такого, лише відчуваєте надзвичайну задоволеність собою. Такі  безпечні особи інколи відірвані від життя. «Що я сьогодні зробив для когось іншого? Як я спілкувався з іншими? Що я подарував комусь?» Мені не треба дарувати вам подарунки. Ні до чого. Навіщо Мені дарувати вам подарунки? Але Я дарую вам подарунки через власне задоволення. І якщо Я приймаю подарунки від вас, то це для вашого власного задоволення.

Отже, слід робити те, у чому ви будете знаходити вдоволення. У чому ви знаходите вдоволення? Просто задумайтеся! У чому ми знаходимо вдоволення? «У моєму домі має бути все гаразд. З моїм чоловіком все має бути гаразд. У моїх дітей має бути все гаразд». Моє, моє, моє. Доти, поки це «моє» не перемкне на інших людей, до того часу ви, як і раніше, будете перебувати у володінні Майї. Вам слід навчитися тому, як кожного дня думати або записувати. Всі з вас мають вести щоденники: «Що я зробив для інших? Що я сказав іншим? Що зробити або чим задовольнити іншу людину?»

Маленькі-маленькі дрібниці, як і дуже великі речі можуть зробити ваше життя таким прекрасним. Навіть якщо ви не вважаєте себе великими, всі ці великі речі також для вас. Це наче усе небо може бути вкрите одним листочком. Якщо ви будете дивитися на небо, поставивши перед очима один листочок, то і листочок заявить про свою присутність. Також і все сприйняття Сахаджа Йоги може бути повністю перекрите лише одною людиною, яка стоїть на [фоні] безмежної просторості, хтось тут, хтось там. Це так чудово. Така кількість Сахаджа йогів ‒ ось родичі ‒ тут, там і там. Дуже дивовижно, що навіть промовляючи їх імена, Я просто відчуваю, як занурююсь в Океан Радості. Тільки лише одна людина, але як щодо вас? Чому не можливо стати такими ж? Якщо всередині вас відображення Аді Шакті, якщо з вами всі Її сили та енергії, як багато ми можемо зробити! І з точки зору Мого масштабного бачення, Я хотіла б, щоб таких людей з подібним баченням ставало все більше і більше, а не дріб'язкових людей, які тільки й думають, що про дітей та про їжу. Ні, ні, такі не потрібні. Всі такі нікчемні люди відсіються.

Сподіваюся, ви зрозуміли, куди ви прямуєте, чим володієте, що всередині вас створена  Кундаліні, яка дала вам усі знання, рішуче все без винятку. Але все ще є так багато таких, Я знаю, хто навіть не знає, що таке чакра, не знають зовсім, Я про те, що доходить навіть до такого рівня неосвіченості. Вам слід знати все. Вам слід розуміти, що це таке, адже це все задля вас, все для вас, всі ці знання. Але найважливіше з усього є віра, не сліпа, а просвітлена віра, що зараз ви єдині з Божественною силою. Це має насправді повністю  привести вас до злагоди.

Я вважаю, що ця Пуджа одна з найважливіших. Тому що дотепер відбувалися Пуджі Гуру, й так багато людей поклонялися Мені, як Гуру, або, як вам здається, мали бути Пуджі мого Дня народження. Добре. Але, Я вважаю, що дуже важливо розуміти сили своєї власної Кундаліні й свої власні сили, що є у вашому розпорядженні через проявлення Парамчайтаньї. Це дуже важливо. Це додасть вам впевненість [у своїх силах], це наділить співстражданням, це дасть вам чітке розуміння і зробить вас дуже великими особистостями, дуже великими особистостями.
Яким був Джордж Вашингтон? Кажуть, що він був великим. Яким був Авраам Лінкольн? Він був великим. Але у всіх вас є Самореалізація. Вам слід думати про весь світ, про все-все. А до того часу, Я не маю в цьому жодного сумніву, Я абсолютно впевнена, поки ваш розум не досягне потрібного рівня, прогрес Сахаджа Йоги й всередині, і зовні буде незначним. Тож, зрозумійте, ці сили з вами, але ви маєте користуватися ними зі смиренням.

Хай Бог благословить вас!

Зараз, по-перше, ми виконаємо також Пуджу Шрі Ганеші. А пізніше ‒ Пуджу Шрі Деві.