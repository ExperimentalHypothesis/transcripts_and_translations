Shri Adi Guru Puja, "Ustanowienie Zasady guru". Nightingale Lane, Londyn (UK), 4 Luglio 1982.

Kto będzie tłumaczył? Może weźmiesz jeden z tych, Gregoire?
Matko, to jest mikrofon z systemu nagłaśniania – oni nie będą Ciebie słyszeć. Ten służy do nagrywania na taśmę.
W takim razie, jak oni będą to słyszeć?... Tak. W takim razie – jak będziesz tłumaczył?
Po francusku
Ale głośno. Zastanawiam się, a może wstań i zobacz tam, możesz tam stanąć. Tak, tam. I będziesz mógł mówić głośniej, tak będzie lepiej. Uważaj na te...

Niech was Bóg błogosławi. Witajcie – tak, tak! Dziękuję wam, dziękuję. Aradhana przyjechał. Idź i zobacz się z nimi. Tam, tam!

W tym najbardziej pomyślnym okresie zwanym Krita Yuga, zebraliśmy się tutaj, aby zrozumieć sposoby i metody na ustanowienie naszej Zasady Mistrza. Krita Yuga. "Krita Yuga" oznacza okres, w którym macie coś zrobić – "krita: gdy to zostało zrobione".

Jesteście więc kanałami tego działania, działania pracy Boga. Jesteście kanałami Boga Wszechmogącego i Jego Mocy. Z jednej strony musicie nieść godność, chwałę i założenie, że jesteście guru. Z drugiej strony musicie być całkowicie poddani swojemu Bogu Wszechmogącemu. Cała wasza godność, wasz autorytet pochodzi od Niego. A trzecią rzeczą jest sposób, w jaki On stworzył ten Wszechświat i was, będąc w nastroju do gry, wy musicie zobaczyć Jego grę. Więc pewien rodzaj nastroju, którym jest radość, naprawdę powinien z was wypływać.

Do tej pory, ideą guru było to, że taka osoba nigdy się nie śmieje, nigdy nie uśmiecha, jest zawsze poirytowana. To było w porządku dla guru, którzy nie mieli żadnego kontaktu ze społeczeństwem, ale wieszali siebie na sznurku, gdzieś w Himalajach. Ale tak oto tu jesteśmy, stając przed obliczem całego Wszechświata, który ma otrzymać tryskające strumienie waszej miłości. Ale to nie oznacza, że macie być frywolni, ponieważ nie możecie być. Boska gra nie jest frywolna, jest radosna a radość nie ma tej dwoistości. Więc aby dotrzeć do ustabilizowania swojej Zasady Guru, najpierw powinniśmy wiedzieć, jak ona jest niszczona. Tak to jest, że cokolwiek o co się nie dba lub nie troszczy, ulega zniszczeniu. Jeśli nie poświęcimy uwagi, powiedzmy, tym pięknym kwiatom tutaj, one ulegną zniszczeniu. Nawet materia, która nie jest używana ulega zniszczeniu.

Więc po pierwsze, musimy wiedzieć, że mamy być uważni i czujni, że jeśli nie będziemy troszczyć się o samych siebie, będziemy zniszczeni. Troska nie istnieje dla samej troski, jest po to, aby powstrzymać destrukcję waszej Zasady Guru. Kiedy jesteśmy niedbali lub leniwi pod tym względem, stajemy się odpowiedzialni za zniszczenie naszej Zasady Guru. Więc uwaga, którą mamy, powinna być poświęcana na troskę o tę Zasadę Guru. Guru posiadają zdolność, aby troszczyć się o siebie oraz o innych. Na początku, gdy guru starali się ustabilizować tę zasadę opiekowania się, narzucili bardzo, bardzo silne zasady i regulacje. Jeśli przeczytacie Biblię, to w rozdziale Leviego, znajdziecie wszystkie shariats, które zostały opisane, za którymi obecnie podążają w Riyadh lub w krajach Arabskich. Aby podtrzymywać tę zasadę wewnątrz siebie, zostało to napisane bardzo mocnym językiem, jak: "Osoba, która nie zrobi tego powinna zostać zabita. Osoba, która zrobi cokolwiek złego pod tym względem, powinna zostać zabita poprzez ukamienowanie". To było na samym początku, więc ludzie na tym poziomie ewolucji potrzebowali tego rodzaju strachu.

To nie było po to, aby w jakikolwiek sposób obrazić lub krzywdzić, czy zabrać wolność istotom ludzkim. Ale było przeznaczone dla ludzi, aby dać wspaniałą ideę znaczenia Zasady Guru wewnątrz nich. Na tym poziomie oni używali metod zastraszania, powinnam powiedzieć – okropnie niebezpieczne czasy. I w tamtym czasie ludzie tego przestrzegali. Wtedy miał miejsce inny poziom ewolucyjny, i kiedy się rozpoczął, ludzie myśleli, że muszą stać się surowi, i zaczęli traktować siebie z niezwykłą surowością. Więc była to auto-projekcja, nie była to projekcja na innych ale była to projekcja na siebie.

Możemy powiedzieć, że pierwsza fala zaczęła się, kiedy Guru, Odwieczny Guru powiedział, że jeśli tego nie zrobicie, to zostaniecie zabici. Drugi poziom był wtedy, gdy uczniowie zaakceptowali to wewnątrz siebie i zaczęli sobie wmawiać, że jeśli tego nie zrobimy to zabijemy siebie. Surowość rozpoczęła się na bazie mądrości, nie zaś uporu. Ale wtedy stała się nawet fanatyzmem, więc to doszło do jednego ekstremum. Rozpoczęło się od idei troszczenia się. Rozpoczęło się od idei troszczenia się. Ale sama troska stała się niemożliwa lub może oni myśleli, że nie są w stanie troszczyć się, byli zdezorientowani a zasady i regulacje stały się dla nich ważniejsze niż sama troska. W ten sposób, jak wiecie, oni zniszczyli samych siebie.

Mądrością lub esencją Guru Tattwa jest równowaga. Jak wtedy, gdy opiekujecie się rośliną, jeśli nie dacie jej wody, ona umrze. Jeśli dacie jej zbyt dużo wody, ona umrze. Więc mądrość leży w zrozumieniu ile wody powinno być dane roślinie, aby było to dla niej najlepsze. Ta mądrość powinna zostać osiągnięta poprzez waszą świadomość wibracyjną. Znajdujecie się w najbardziej sprzyjających warunkach, ponieważ staliście się zrealizowanymi duszami zanim wasza Guru Tattwa została w pełni ustanowiona. Macie wszystkie moce, do których może aspirować każdy guru, bez posiadania ustanowionej Guru Tattwa. W szczególności jesteście pod całkowitą warstwą chmur miłości waszej Matki.

Ale w żaden sposób Matczyna miłość nie zamierza dopuścić, abyście zniszczyli swoją Zasadę Guru. Tak jak wam powiedziałam, Zasada Guru jest czymś bardzo wrażliwym i ulega zniszczeniu, jeśli nie staracie się nią opiekować. Po pierwsze, zniszczenie rozpoczyna się od samego źródła naszej istoty. Chcę przez to powiedzieć, że nasza istota jest stworzona z 5-ciu elementów i te pięć elementów ma właściwość, że w każdej chwili mogą zostać zniszczone. Każdy z tych elementów, gdy jest pozbawiony opieki, ulega zniszczeniu. To jest wbudowana właściwość tych elementów lub jak możecie powiedzieć, tej materii. Więc ich podtrzymywanie jest ważne.

Niektórzy ludzie mają takie wyobrażenie, że jeśli raz stałeś się guru, to nie musisz niczego utrzymywać, to podtrzymuje się samo. Tak nie jest. Zgoda, że Duch z pewnością uwydatnia piękno i zdrowie tych elementów; ale na poziomie ludzkim, zawsze istnieje potężniejsza siła, która stara się to zniszczyć. Więc dopóki całkowicie nie staniemy się Duchem, zawsze istnieje prawdopodobieństwo działania tej destrukcji. Ktoś może powiedzieć, po co ten balans? I to jest ważne pytanie, na które powinniśmy umieć odpowiedzieć, wszystkim ludziom, którzy nas zapytają. Bez równowagi nie możecie wzrastać. Jeśli nie możecie wzrastać, jaki jest pożytek z tego, że staliśmy się istotami ludzkimi?

Na przykład, wszystko jest Bogiem, ale nikt nie jest świadomy. Na ludzkim poziomie stajecie się świadomi – znaczy, że wszystko istnieje, wszystko tam jest, ale nie jest świadome. Powiedzmy, istnieje kamień, to także jest Bóg, ale on jeszcze nie jest świadomy. Tak jak, ten obszar jest zupełnie ciemny a my jesteśmy ślepi. Nie ma tam nic do zobaczenia, nic co można by poczuć czy doświadczyć, kiedy jesteście w tym stanie. Właściwie sądzi się, że ta ciemność jest prawdą, że ta ignorancja jest prawdą. Ale kiedy wschodzi słońce i nadchodzi światło i wasze oczy się otwierają, zaczynacie wszystko widzieć. Zaczynacie stawać się świadomi. Więc na ludzkim poziomie jesteście świadomi w najwyższym punkcie.

Teraz ta świadomość musi stać się świadomością Ducha. To się wam przydarzyło – poczuliście Ducha. Ale jak dotąd nie ma tam równowagi. Wasza Matka wyciągnęła was i uczyniła was takimi, ale wciąż wewnątrz jest nierównowaga. Jeśli pójdziecie odrobinę w lewo możecie zostać zniszczeni; pójdziecie w prawo, będziecie zniszczeni. Musicie więc spróbować obu tych rzeczy, tak jak wam opowiedziałam o metodach, które wytłumaczę. Po pierwsze, musicie być surowi wobec siebie. Po prostu odseparujcie siebie od siebie. Odseparujcie siebie jako Ducha i spójrzcie na wasze ego i superego. Następnie zacznijcie obserwować, zacznijcie obserwować ego i superego. Nie podtrzymujcie tego – to są destrukcyjne siły.

A teraz, kiedy widzicie grę jako świadek tych destrukcyjnych sił, będziecie także wiedzieć, jak lepiej siebie podtrzymywać. Łatwiej jest siebie odseparować, kiedy zaczniecie być surowi. Najgorszą rzeczą, którą zrobiły wam elementy, jest to, że macie uformowane przyzwyczajenia, wszelkiego rodzaju przygnębienia. Niektórzy ludzie uwielbiają się kąpać, niektórzy ludzie nie znoszą się kąpać. Niektórzy ludzie uwielbiają wstawać wcześniej rano, o czwartej i śpiewać piosenki i budzić wszystkich, a niektórzy są dobrzy w spaniu aż do dziesiątej. Niektórzy lubią stroje o bardzo jasnych kolorach, niektóry lubią ubrania w krzykliwych kolorach. Jeśli jesteś Anglikiem, to chcesz mieć wszystko w angielskim stylu, okropne mdłe jedzenie!

Jeśli jesteś Francuzem, chcesz mieć odrobinę wina. Jeśli jesteś Włochem, chcesz zbyt wiele węglowodanów. Jeśli jesteś Hiszpanem, chcesz zbyt wiele tłuszczów. Jeśli jesteś Hindusem, chcesz zbyt wiele przypraw. Więc by zmienić te nawyki, po pierwsze, musicie porzucić wszystkie skrajności, które lubicie. Gdy powiecie: "Lubię łagodne jedzenie" – łagodne jedzenie – wtedy powinniście powiedzieć: "Muszę jeść dużo chilli". Jeśli powiecie: "Lubię jasne kolory", wtedy zacznijcie nosić bardzo krzykliwe. Najpierw przejdźcie z jednego ekstremum do drugiego. Ale widziałam ludzi, którzy gdy przeszli z jednego ekstremum, pozostawali także po drugiej stronie. Musimy więc być w centrum a nie w skrajnościach.

Człowiek, który jest avadhuta, ten który jest wielkim mistrzem, nigdy nie może być uwięziony przez jakiekolwiek przygnębienia. On nie może ulegać żadnym wyobrażeniom, że "ja lubię to". On dostrzega piękno bujnej zieleni, ale widzi także piękno drzew pozbawionych jakichkolwiek liści. Więc trend bycia surowym rozpoczął się na zachodzie w bardzo śmieszny sposób. Na przykład, kiedy czeszesz swoje włosy, wtedy jesteś do niczego; jeśli twoje ciało nie cuchnie, wtedy jesteś do niczego; jeśli nie wyglądasz jak świnia, jesteś do niczego. Wszelkiego rodzaju śmieszne wyobrażenia zakradły się do umysłu, ponieważ oni idą w inną skrajność.

Ale my musimy uczyć się od natury. Natura sama się ubiera, kiedy ma powitać wiosnę a gdy jest zima, jest po prostu całkowicie pozbawiona ubrania, można powiedzieć, ponieważ liście muszą iść do Matki Ziemi a słońce musi sięgnąć Matki Ziemi. Ona nie jest do niczego przywiązana. Zaskakujące, że ona bardziej niż my jest zależna od elementów; podczas gdy my, którzy jesteśmy duchowi, nie powinniśmy mieć przywiązania. Ale to wyobrażenie, jest także wyobrażeniem mentalnym, które jest najgorszym przywiązaniem. To bardzo zabawne przywiązanie, z którego się śmieję, to największy figlarz jakiego widziałam, przez którego ludzie przywiązują się do mentalnych idei. To jest jak wiara, że cokolwiek mentalnie pomyślicie, to się nam po prostu przydarzy. Powiedzmy, dla kogoś mentalnego, kto ma iść na piknik, on mentalnie włoży do swojego umysłu, że ma wziąć to, tamto, to i tamto. Nawet może otworzyć notatnik i zapisać, że "wezmę to i to i to ze sobą". A kiedy dociera na piknik orientuje się, że jest goły i wesoły, ponieważ nic ze sobą nie zabrał, wszystko zostało w notatniku!

Wasza Matka jest dobra w mówieniu i Ona do was mówi, ale to nie powinno być waszym mentalnym przywiązaniem. Jak na przykład "tak, Matka tak powiedziała" i wszyscy dyskutują z tak wielkim entuzjazmem, że jest tak i tak; ale to nie staje się nieodłączną częścią waszego istnienia. Ale obecnie to bardzo powszechne przywiązanie, że wszyscy ludzie znają się na wszystkim, nic przy tym nie mając. To mentalne przywiązanie naprawdę musi zostać zaatakowane. Stawanie się jest spostrzeganiem, stawanie się jest doświadczaniem; stawanie się jest spostrzeganiem, to jest doświadczanie. To jest tak, że jeśli mam przyjechać do tego miejsca, to muszę przyjechać i je zobaczyć. Jeśli mam tylko myśli o tym i mentalne wyobrażenie, mentalny obraz, to jest bezużyteczne, mogę – to nie jest moje, to nie jest prawdą. Więc, gdy stajecie się świadomi, tym co się właściwie dzieje, jest to, że sami to widzicie – więc zobaczmy. Wydostańcie się z tej mentalnej koncepcji, że już wszystko o tym wiecie. Nic nie wiecie, ponieważ to, co wiecie, jest tylko mentalne. To powinno być nieodłączną częścią waszego istnienia.

Więc jak to zrobić? Niektórzy powiedzą, że "my po prostu będziemy surowi co do tego". Wtedy to znów stanie się kolejną obsesją. Niektórzy powiedzą: "W porządku, Matka powiedziała, że mamy się cieszyć, więc będziemy się cieszyć". To jak zachować równowagę jest wielkim problemem, ale tak nie powinno być u ludzi, którzy mają świadomość wibracyjną. Również i pod tym względem wy możecie mieć obsesję. Widziałam ludzi, którzy mówili, jak gdyby byli wielkimi Sahaja yoginami a nie ma wibracji a mówili, że czują wibracje. To jest takie złudne.

Więc każdy musi pomyśleć, że mamy dalej wzrastać i widzieć więcej i więcej, i wiedzieć o tym. Ale jeśli zapytacie Francuzów: "Jak się masz?" wtedy pod wpływem tego, oni tak odpowiedzą; to znaczy, że oni zawsze są w nierównowadze. Zapytasz Anglika, on odpowie: "Nie wiem". Lub powiedzą: "Wiem" – nie ma nic pomiędzy. Musimy teraz zrozumieć, że niesiemy w swojej ręce światło i to światło nie powinno się trząść. Musimy to światło mocno trzymać i powinniśmy mieć uwagę skoncentrowaną w kierunku podtrzymywania tego światła.

I wtedy powiedzieć sobie, że musimy dostrzec a nie tylko rozumieć mentalnie. To w rzeczywistości ma być świadome; ponieważ jesteście kompletni, jesteście nieodłączną częścią całości – jesteście. Tyle, że jeszcze tego nie dostrzegliście. Zaakceptowaliście to mentalnie ale się tym nie staliście. Ponieważ mentalna projekcja pochodzi z myśli; a to oznacza, że jesteście na poziomie myśli. Musicie stać się bez myśli. Ale jeśli żyjecie bazując na myślach wtedy wciąż jesteście poniżej Agnya Czakry. Więc na wstępie wszystkie fale myśli muszą zostać zatrzymane i powinniśmy powiedzieć: "W porządku, teraz zobaczmy".

Więc od Nabhi Czakry idziecie w górę do Agnya Czakry. Wtedy powyżej tego pojawia się trzeci destrukcyjny problem, emocjonalny. Ten emocjonalny, jest bardzo subtelny. Jak niektórzy ludzie, Sahaja yogini, usiądą z gitarą i zaczną śpiewać, jak papużki nierozłączki, widzicie! O co chodzi? O co chodzi? Podejdź tutaj. Podejdź, podejdź... Co się stało? Dlaczego, dlaczego płaczesz? Chodź do Mnie, chodź do Mnie. W porządku. Po prostu ją stąd zabierzcie. Ona ma bloki. Więc najbardziej delikatnym, jest emocjonalny. Ten emocjonalny jest zakamuflowany w kolektywności. Na przykład, gdy Sahaja yogini się spotkają, będą się ściskać, całować i będą bardzo, bardzo mili dla siebie, widzicie, i usiądą i będą śpiewać piosenki jak hipisi. Wezmą gitarę w rękę i będą kołysać się w rytmie miłości. To właściwie jest Vishuddhi na poziomie kolektywności i oczywiście to jest bardzo trudne do pozbycia się, ponieważ to daje wam bardzo przyjemne uczucie. A ludzie są zdezorientowani w emocjach, myśląc, że jest to radość. Radość może być osiągnięta wyłącznie poprzez całkowite odwiązanie, odwiązanie, które jest pozbawione ego i superego.

Ale teraz, problemem przed którym stają istoty ludzkie zaczyna być przeświadczenie, że są guru. Oni zaczynają mówić o Sahaja Yodze, opowiadać o Sahaja Yodze i zaczynają myśleć, że już stali się Shri Krishną. Mają nawet większe ego niż osoba, która właściwie nic nie wie o Sahaja Yodze. Oni zaczynają mówić z takim olbrzymim ego, że Ja sama zaczynam się ich bać; jak wiele oni wiedzą o Sahaja Yodze, czasem tak sobie myślę? I oni zaczynają tak bardzo się w tym utwierdzać, że to aż przerażające. To wszystko może również zostać powiedziane, jak oni czują, że protokół nie jest w porządku i że powinien być właściwy protokół, więc zajmujemy się protokołem, jesteśmy strażnikami protokołu i te wszystkie rzeczy tam są. Ci, którzy są po stronie emocji, widzą ego innych, podczas gdy ci, którzy są po stronie ego widzą emocje innych. Tak więc jeden krytykuje drugiego, ale oni sami siebie nie widzą, jak wpadają w pułapkę jednej ze skrajności. Więc dopóty, dopóki nie jesteście odwiązani, nie możecie tego zobaczyć.

Nie powiem, że Ja popełniłam błąd ale okazało się, że to był błąd. Przez pierwsze trzy lata Sahaja Yogi, nigdy nie wspomniałam o bucu. Myślałam, że będę w stanie poradzić sobie bez tego. Ale przyszła do Sahaja Yogi kobieta, która była opętana, i która próbowała wszelkiego rodzaju tantrycznych sztuczek, więc musiałam im powiedzieć. A teraz każdy Sahaja yogin to kłębowisko buców! Zapytasz jakiegokolwiek Sahaja yogina: "Dlaczego to zrobiłeś?" – "To musiał być buc". Jeśli zapytasz: "Jak to się stało, że coś takiego zrobiłeś?" Wtedy oni powiedzą: "Ja nie wiem, to buc, który to zrobił". Ich tam nigdy nie ma – wszystkie buce tam są. Więc teraz nie wiem jak sobie poradzić, nawet jako Guru, ponieważ jeśli Moi uczniowie tam są, to mogę im powiedzieć, ale jeśli oni są bucami, to co mam im powiedzieć? Mogę mówić do Sahaja yoginów, ale nie do buców, one Mnie nie posłuchają. Więc jest to największa ucieczka, jaką teraz znaleźli Sahaja yogini, ona jest najgorsza i przedtem jej nie było. Więc czasami czuję, że to był błąd, że wprowadziłam to słowo "buc". Oni usprawiedliwiają siebie mówiąc po prostu: "Matko, to jest jakaś negatywność".

Dopóty, dopóki nie istnieje w was coś, co gromadzi tę negatywność, to jak może istnieć negatywność? Jeśli jesteście odwiązani, jak kamień, wtedy nie możecie zgromadzić w sobie, w nim, tej negatywnej wody. Nie stajecie się bardziej negatywni, stajecie się bardziej guru. Teraz, gdy mówię, że nie powinniście być negatywni – przypuśćmy w jakichś okolicznościach nie powinniście być bucem, powinniście być sobą – wtedy oni zaczynają się czuć winni. Więc działają wszelkiego rodzaju triki antyguru. Ja jestem waszym Guru i to jest przeciw waszemu Guru, stosować te triki na sobie. Teraz będziecie stosować te triki wobec Mnie, jaki z tego pożytek? Musicie coś osiągnąć, zaś wy stosujecie triki przeciwko sobie, gdy używacie ich przeciwko Mnie. Musicie być bardziej świadomi. Nie macie być zniszczeni. Przeciwnie, wy musicie uratować innych. Jak tego dokonacie, w przypadku jeśli nie akceptujecie, że jest to wasz przywilej, że jest to wasze szczęście, że zostaliście wybrani, aby być kanałem pracy Boga? Czasami czuję, że wszystkie buce do Mnie przyszły po Realizację i że sama staję się bucem! "Bhoot" oznacza także "Bhootnath" – to imię Shri Shankary, Shri Shivy, ponieważ On przez cały czas ściga buce. Ale wy musicie być teraźniejszością a nie bucem – "bhoot" oznacza przeszłość.

Zatem, co należy wiedzieć? Wy stajecie się. Wtedy jesteście w teraźniejszości, po prostu zaczynacie stawać się, ewoluujecie, rozkwitacie. Spróbujcie być w teraźniejszości. Nie uciekajcie przed teraźniejszością, stawcie jej czoła. Nie czujcie się winni ani nie obwiniajcie buca; obie rzeczy odciągną was od teraźniejszości. Teraz po prostu zobaczcie całą naturę, całą Boską Moc, wasze żarliwe pragnienie od wieków – wszystko jest po waszej stronie. Czas nadszedł. Po prostu tam jesteście. Co mamy do zrobienia? Po prostu stać w centrum, na osi. Spróbujcie utrzymać siebie na osi, wtedy po prostu zobaczycie ruch na peryferiach, nie przejmujecie się tym. Kiedy zobaczycie, że w jakikolwiek sposób źle się zachowujecie, ukażcie siebie. Będzie lepiej, jeśli ukarzecie siebie, niż kiedy Boskość was ukarze, ponieważ jest to surowa kara. Ale nie czujcie się winni, ponieważ nie zrobiliście nic złego, to buc tego dokonał!

Więc doszliśmy do punktu, w którym powinniśmy zdać sobie sprawę z tego, że jesteśmy guru i nie możemy być bucami. Musimy zmienić siebie również na zewnątrz, aby stać się dobrymi guru. Na przykład, musimy nauczyć się dobrych manier. Wtedy te maniery staną się waszą naturą. Czasami, ludziom którzy uwielbiają jedzenie, zawsze mówię, że powinni pościć. Cokolwiek uwielbiacie, spróbujcie to porzucić. Spróbujcie przezwyciężyć wasze chorobliwe przywiązania, wasze nawyki. Gdy tylko wasza Guru Tattwa się ustanowi, zostaniecie zaakceptowani jako guru. Wtedy nie będzie żadnej potrzeby, abyście mówili, że jesteście guru, ludzie będą wiedzieć, że jesteście. Nie musimy wtedy pisać na naszych czołach, że jesteśmy guru, ludzie będą wiedzieć, że to guru idzie; możecie zobaczyć idącą Boskość, możecie zobaczyć idącą godność, nadchodzącą chwałę.

Musicie zmienić się od wewnątrz a światło tego wewnętrznego oświecenia będzie widoczne na zewnątrz. Ale nie powinna to być mentalna lub emocjonalna idea, ale powinno to być wydarzenie, stawanie się, świadomość. Musicie doświadczyć, poprzez swoje własne eksperymentowanie na sobie. Nawet Ja to robię. Gdy nie mogę was dosięgnąć z jednego końca, ponieważ jesteście bucem, dosięgam was z drugiego. Jeśli ktoś mówi, że jest bucem, wtedy widzę, że on trochę cierpi i stawia temu czoła, bucowi wewnątrz siebie. Na przykład ktoś, komu mówię: "Proszę zrób to" a on o tym zupełnie zapomina i mówi, że to przez buca. A kiedy on traci swoją portmonetkę, Ja wtedy mówię: "Buc musiał zabrać tą portmonetkę!"

Ale Ja eksperymentuję ze Sobą. Najpierw widzę, jak powinnam się do was zbliżyć. Jeśli to nie działa, próbuję czegoś innego wewnątrz siebie, ponieważ to bardzo podstępne czasy, w których jesteśmy. Jeśli postąpilibyśmy zgodnie z shariat z rozdziału Leviego, żadnego z buców by tutaj nie było. Być może żaden z Sahaja yoginów też by tu nie został. A ta mentalna projekcja jest tak powszechną rzeczą, że trudno jest odwiązać ludzi, ale jedyny sposób, w jaki mogę z wami grać to poprzez Moje eksperymentowanie na was. W ten sam sposób, wy musicie grać ze sobą i spróbujcie umieścić siebie w klatce doświadczalnej.

Dzisiaj jest dzień Guru Pujy, dzień, w którym musicie czcić swojego Guru. Naprawdę macie szczęście, że wasz Guru to Matka. A Moją matką i guru jest ta Matka Ziemia, która uczy Mnie, jak należy postępować z istotami ludzkimi. I ona jest tą, która na każdym etapie pełnym trudności także pomaga Mi korygować Moje własne metody nirmala vidya. Ona była dla Mnie tak życzliwą matką i tak życzliwym guru. Ona jest tak kojącą osobowością. Ta, cała ta zieleń, choć jak mówią, darowana jej przez słońce, jest tylko po to, by ukoić nas wszystkich. Ona ubiera się w zielony kolor a zielony jest Zasadą Guru. Ona jest odwiązaną osobowością. Ona jest magnetyzmem, ona przyciąga. Kiedy ludzie po niej chodzą, ona się o nich troszczy. Ona z samej siebie stworzyła swayambus, samo – jak powinniśmy powiedzieć na swayambu? – ach, tak, samo-manifestujące się kamienie.

Zobaczcie, jej przyciąganie i jej troska jest tak wielka, że bez niej wisielibyśmy w powietrzu. Ona utrzymuje Mnie twardo stąpającą po Ziemi, jak mówią, utrzymuje w rzeczywistości. Jeśli bym chciała, mogłabym po prostu być Duchem i nie martwić się o nikogo innego. Sposób, w jaki ona znosi nasze grzechy, sposób w jaki zawsze o nas dba i nas odżywia, pomimo tak wielu naszych defektów. W ten sam sposób powinien postępować guru. Ona jest niezwykle przebaczająca, ale eksploduje pod postacią trzęsienia ziemi i czasem gorący wapń i gorący potas mogą się z niej wydobywać. Ona produkuje siarkę dla was, dla waszego leczenia. Jeśli ziemia Anglii stanie się nawibrowana, wtedy ta ziemia będzie mogła zostać użyta w medycynie. W Indiach ludzie używają gliny w medycynie, do każdego rodzaju leczenia. Zrozumienie Guru Tattwa można mieć od Matki Ziemi, dotknijmy więc Matki Ziemi i pokłońmy się jej.

Niech was Bóg błogosławi.

Ona jest subtelna!

W Kundalini Shastra, Matka Ziemia jest Kundalini. Mooladhara jest Matką Ziemią. Więc dla nas Kundalini jest rzeczą najważniejszą. Nie musimy martwić się tym, o czym oni mówili u Leviego, że nie wolno wam kraść, nie wolno mówić kłamstw; to, czym musimy się martwić, to jak utrzymywać waszą Kundalini uniesioną. Więc guru musi być osobą, która jest całkowicie praktyczna. On musi mieć zdrowy rozsądek i być absolutnie praktyczny, nie może być niepraktyczną osobą. Osoba, która nie jest praktyczna nie jest guru. Ale w potocznym rozumieniu osoba praktyczna, to ktoś kto jest przebiegły, kto wie jak zboczyć z właściwej ścieżki – to jest najbardziej niepraktyczna rzecz, jaką można zrobić. Coś absurdalnego, coś nie wiadomo skąd nie może być drogą, którą guru powinien podążać. Cały ten zdrowy rozsądek, powinien, prowadzić guru, jak postępować z osobą i ten zdrowy rozsądek to coś, co w żadnym razie nie jest przebiegłością. Źródłem zdrowego rozsądku jest Duch.

Ekspresja guru jest bardzo, bardzo paradoksalna – paradoksalna. Na przykład, guru będzie skrajnie praktyczny, przypuśćmy musi wybudować swój własny dom lub dom czy aszram czy cokolwiek innego – być skrajnie praktyczny. On będzie bardzo ekonomiczny, stworzy coś wyjątkowego; ludzie będą zdumieni tym, jak on to tak praktycznie zrobił. Ale on będzie tak odwiązany, że jeśli ten aszram miałby być podarowany komuś, to w jednej sekundzie on go podaruje. Przy zakupie – powiedzmy, przy zakupie lampy, guru będzie bardzo praktyczny, on zdobędzie najlepszą, najtańszą i najpiękniejszą. I podejdzie do tego z pełnym zaangażowaniem. Ale jeśli przyjdzie do dawania, on podejdzie do tego z jeszcze większym zaangażowaniem; takim, że kiedy będzie dawał, zrobi to z tym samym zaangażowaniem. On odkryje wszystkie praktyczne sposoby na obdarowywanie a także na rozdawanie. Więc jego pozyskiwanie to jest w rzeczywistości dawanie. On nabywa by dać, w ten oto sposób on jest najbardziej praktyczny.

Wy wiecie, że nie możemy niczego ze sobą zabrać. Tylko guru może coś ze sobą zabrać, nikt inny nie może. Tylko u guru od wieków wszyscy uczniowie i uczniowie, i uczniowie, i uczniowie, śpiewają pieśni pochwalne. Żadna inna relacja nie jest tak wieczna. Ona wciąż się odzwierciedla przez wieki i wieki i wieki. To jest jedną falą, która opada a potem znika; we wszystkim co robicie każda fala zanika, ale nie fala wiedzy od guru. Ona jest nawet wyższa niż Zasada Boskości, ponieważ ona wyjaśnia. Zasada Boskości nie może wyjaśniać – to guru jest tym, który Ją wyjaśnia. Ona nie tylko się manifestuje ale wyjaśnia i wypracowuje, więc jest on mistrzem Boskiej Siły.

Więc w pewnym sensie, Boska Siła jest znaczeniem guru. Jak słowo ma znaczenie i to słowo – przepraszam, słowo ma znaczenie, i to słowo służy znaczeniu. Ale w Zasadzie Guru, Boskość służy guru. Wszystko jest do waszej dyspozycji. Wszystko jest do waszej dyspozycji. Gdy jesteście guru, wszystkie wasze czakry są do waszej dyspozycji. Cały Wszechświat jest do waszej dyspozycji, ponieważ jesteście guru. To jest jak z reżyserem przedstawienia – człowiek na scenie, dżentelmen, który odpowiada za światła, dżentelmen, który odpowiada za nagłośnienie, każdy musi służyć reżyserowi, ponieważ on trenuje aktorów.

Ale Zasada Guru nie może być w żadnym wypadku kwestionowana. Powinna mieć taką zdolność, że nikt nie może jej zakwestionować, to powinna być taka kompetentna osobowość, aby nikt nie był w stanie zakwestionować guru. Tylko wtedy to się wypracuje. Więc wy musicie to wypracować, w taki sposób, aby być całkowicie nie do zakwestionowania. I macie wyjątkowe szczęście, że możecie zobaczyć i skorygować siebie, czego wcześniej nikt nie mógł zrobić – jesteście swoimi własnymi guru. Ta sytuacja nigdy, nigdy nie miała miejsca. Jesteście swoimi własnymi guru – i pozwólcie Mi być waszą Matką. Tak byłoby dla Mnie najlepiej.

Więc po pierwsze, dzisiaj jest dzień, w którym każdy musi określić, jak dalece jest on guru. Musicie złożyć przysięgę, że ustanowicie swoją Zasadę Guru, to po drugie. Po trzecie, musicie przysiąc, że ustanowicie Zasadę Guru u innych. Po czwarte, musicie wiedzieć, że jest pewien niuans, taki że waszym Guru jest Matka. Ona jest zbyt łaskawa, aby być guru, zbyt łagodna, aby być guru i skrajnie tolerancyjna. Więc będzie lepiej, jeśli wy zastosujecie tę surowość względem siebie i zatroszczycie się o siebie.

Niech was Bóg błogosławi. Więc stańcie się swoimi własnymi guru.

W każdy dzień Guru mam problem a jednym z problemów jest to – możesz tłumaczyć, Gregoire, jeszcze trochę, jeśli możesz – w każdy dzień Guru Pujy myślę, że powinnam stać się całkowitym Guru, i przynajmniej na jeden dzień nie powinnam być Matką. Ale za każdym razem, gdy próbuję tych sztuczek to działa przeciwko Mnie! W zeszłym roku w Indiach powiedziałam im, że "tym razem zamierzam być po prostu guru i dajcie Mi tylko szal, Ja nie wezmę żadnego sari, ani niczego jako Matka". Byłam dla nich bardzo surowa i powiedziałam: "Za nic w świecie nie wezmę sari, cokolwiek byście nie zrobili".

I oni byli bardzo nieszczęśliwi, ponieważ kupili dla Mnie sari i powiedzieli: "Uszyliśmy także bluzę i halkę, i Matko, Ty musisz je zaakceptować. Jesteś także naszą Matką".

Więc powiedziałam: "Zamierzam być bardzo twarda jak guru i nic nie robić, dzisiaj nic nie jest w stanie Mnie przekonać". Ponieważ znowu, gdy stajesz się Matką, wtedy wszystko staje się ponownie łagodną sprawą!

Yogin: "Matko, nie mogę tego przetłumaczyć! Lepiej Ty im to powiedz!"

Widzicie, więc poszłam odkręcić kran – ponieważ w Indiach my nie wierzymy tym miednicom do mycia, widzicie – aby umyć ręce. A indyjskie krany są, jakie są, widzicie, on puścił i Ja zostałam kompletnie przemoczona. Wyszłam i powiedziałam: "Proszę dajcie Mi sari do ubrania!"

Dzisiaj postanowiłam być prawdziwym guru, i to bardzo twardym. Wtedy Warren przyszedł, aby powiedzieć: "Matko, ktoś kupił sari i jest tak i tak, i to jest to". On przytoczył wiele argumentów. Rustom i Warren próbowali, widzicie, usadzić Mnie na Moim miejscu. Ale wtedy użyli największego z argumentów, aby Mnie przechytrzyć. Najpierw powiedzieli: "To sari jest piękne", to i tamto – wtedy było w porządku. Ale kiedy powiedzieli: "Wibracje są zbyt dobre. Nawet przed otwarciem sari, były wibracje". I tak wszystkie Moje wysiłki spaliły na panewce.

To jest gra Boskiej słodyczy, nazywanej – madhurya. "Madhurya" oznacza słodycz, słodycz. I to jest jak taka zabawa w chowanego radości w życiu i to jest to co Ja zaakceptowałam. Więc najpierw będziemy mieć puję do Matki.

Shri Ganesha Puja. Dzisiaj, najpierw jest Shri Ganesha, a później Gauri Puja; ponieważ jest guru puja, będziemy mieć Gauri Puję.

Yogin: Wszyscy ci, którzy jeszcze nigdy nie myli stóp Shri Mataji i którzy chcieliby przyjąć, mieć ten wielki przywilej, powinni podejść, aby spełnić puję.

Lepiej, żeby wam się podobało! Nie zostawiajcie tego ich wolności, lepiej żeby się podobało! Jeśli zostawicie to ich wolności... I ktoś musi powiedzieć Mi ich imiona, widzicie; chciałabym znać ich imiona, wszystkich tych, którzy myją Moje stopy, tak byłoby dobrze.

Jeśli jesteście na którejś ze stron, byłoby lepiej w ten sposób... W porządku, to dwadzieścia jeden imion. W porządku, jeśli skończyliście to, wtedy oni zejdą. Poprowadź ich.

Głośno. W porządku. Teraz pozwólcie – pokierujcie tych co przychodzą, jednego po drugim. Dwoje z nich może podejść. Byłoby lepiej z tego samego kraju, to będą mogli powiedzieć Mi swoje...

Chcesz błogosławieństwo?... Dziękuję wam, dziękuję wam. Olympia? Ha! W porządku, koniec.

Niech was Bóg błogosławi.

Ha! Dobrze. W porządku. Masuj Moje stopy.

Te wszystkie imiona odpowiadają różnym jakościom, poprzez które On rządzi Ganas. Ganas są żołnierzami lewej strony, one są obrońcami Pana Shivy i błogosławionej Gauri. Które ścigają ich buce!

Podejdź. Chodź do przodu, tak. Proszę, chodź do przodu. Teraz powiedz Mi imiona. Margaret. Tak, jakie jest twoje? Skąd pochodzisz? Skąd?... Bardzo mocno. Masuj je bardzo mocno, w porządku? Masuj je mocno. Mocno, bardzo mocno.

Ha! Teraz!... Dalej tam. W porządku? Teraz tam nie będzie problemu.

Teraz powiedz Mi ich imiona. Catherine. Z jakiego kraju?... Teraz podejdź tutaj, pomasuj Moje stopy. Pomasuj je mocno. Mocniej, mocno. W porządku?

Dobrze? Niech was Bóg błogosławi.

Ha! Lepiej? Powiedzcie Mi swoje imiona. Więc, z którego kraju pochodzicie? W porządku, teraz pomasuj Moje stopy. Obiema rękami. Mocno, naprawdę mocno, bardzo mocno. Mocno, bardzo mocno. Mocniej Dobrze.

Aha! Niech was Bóg błogosławi. Dobrze. Sam zobacz. Popatrz na swoje ręce. W porządku. Co z tobą? W porządku. Niech was Bóg błogosławi.

Maria? Z jakiego kraju? Francja. Musisz Mi powiedzieć bardzo jasno, ponieważ mówisz Bóstwom, w porządku? Teraz pomasuj Moje stopy. Mocno masuj Moje stopy. Mocno. Bardzo mocno... Wspaniale! Ha! Dobrze. Niech spojrzę. W porządku?

Powiedzcie Mi swoje imiona. Skąd? Francja. Znowu? Znowu? Z Francji. Musicie Mi powiedzieć, ponieważ Moje uszy muszą usłyszeć, aby Bóstwa usłyszały, w porządku?

Teraz proszę pomasuj Moje stopy. Mocno, mocno, mocno. Bardzo mocno. Tak, koniec. Mocno, mocno...

Wyciągnij do Mnie swoje ręce. W porządku? Niech was Bóg błogosławi.

Witaj, jak się masz? Niech cię Bóg błogosławi. Jak się teraz czujesz, lepiej? Jak się czuje dziecko? Teraz dobrze. Powiedzcie Mi swoje imiona bardzo wyraźnie, głośno. Sally z Australii. Powiedz w ten sposób. W porządku. Ty także pochodzisz z Angli? W porządku, więc powiedz to... W porządku, pomasuj Moje stopy. Mocno pomasuj Moje stopy. Bardzo mocno.

Czy chodziliście do jakiegoś fałszywego guru? Ha! Lepiej?

Powiedzcie Mi swoje imiona i nazwy krajów, w porządku? Powiedz swoje, twoje imię? Skąd? Skąd? W porządku. Podejdź. Pomasuj mocno, bardzo mocno. Widzisz teraz swoje ręce. W porządku? Niech was Bóg błogosławi. Powiedz im swoje imię i nazwę kraju. Z Afryki? Z Indii, przepraszam!... Mocno, bardzo mocno. Mocniej. Bardzo mocno. Najmocniej jak potrafisz. Mocniej. Bardzo mocno. Mocno, bardzo mocno. Tak mocno jak potrafisz...

Podejdźcie bliżej...Jak się macie...? Umyjcie Moje stopy. Tutaj, umyj to. Witaj, jak się masz?... Jak się masz? Muszę cię zobaczyć. Jak długo zamierzasz tu zostać? W porządku, podejdź tutaj. Nie śpiesz się, w porządku? Dobrze, dobrze, dobrze. Zobaczcie, po prostu zobaczcie wibracje. Spójrzcie na wasze ręce. Ach, w porządku? Dobrze. Siostra to dostała. Ona to dostała. On to dostał.

Niech was wszystkich Bóg błogosławi.
Niech was Bóg błogosławi.
Niech was Bóg błogosławi. To dobrze.

Powiedz Mi swoje imię a także kraj, z którego pochodzisz. Powiedz Mi. W porządku... Pomasuj mocno, bardzo mocno, Bardzo mocno... W porządku? Dobrze... Teraz wyciągnij ręce w Moim kierunku. W porządku? Wspaniale! Niech was Bóg błogosławi.

Podejdźcie tutaj. Oni umyli Moje stopy, ale będę musiała pobłogosławić dziecko. Ach, jak ma na imię?... Ach, spójrzcie na oczy, ach? To jest znak. To jestem Ja, widzicie, oczy są Mną, nie widzicie? Czy mogę prosić o trochę wody? Więc, jak ma na imię?... James, ech?

Czy dasz mu kolejne imię?

Moglibyście nazwać go Ewan. Ewan po Angielsku, w porządku? A Indyjskie imię... Gyanadev. On się uśmiechnął, on się uśmiechnął! Uśmiechasz się, Gyanadeva – Gyaneshwara. Niech was Bóg błogosławi. On się śmieje, widzicie – tak bardzo szczęśliwy! W porządku. Więc... Czy możesz wytrzeć Moje stopy .

Teraz dajcie to wszystko tam, dajcie to wszystko. To wszystko. Nie używajcie mleka. Możecie je dodać później, mleko.

Sadkara. Sadkara.Sadkara.

Teraz powiedzcie mantrę: "Guru Brahma, Guru Vishnu..." trzy razy.

Podajcie Mi ręcznik. Bardzo powoli, powinieneś wypuścić powietrze bardzo powoli, w porządku? Można to teraz położyć, żeby mogli to zrobić. Danielle, podejdź. Połóż to na dole. Podejdź. Danielle Ci pomoże. Zrób w środku znak, dobrze?

Dziękuję wam bardzo. Wszyscy powinniście tam coś położyć. Podejdźcie! Dziękuję. Zejdźcie, zejdźcie.