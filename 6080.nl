Shri Saraswati Puja. Vancouver (Canada), 11 Augustus 1990.

Toen ze me vroegen welke puja we in Vancouver zouden hebben, hoorde ik dat deze ashram omgeven is door zeer mooie natuur en vermits de natuur gecreëerd wordt door de kracht van Saraswati, dacht ik dat het goed zou zijn om de Saraswati Puja hier te houden. Bovendien is het zo dat als mensen in de natuur leven, ze uitermate creatief worden, hun fijne gevoelens zijn bewaard gebleven en ze zijn nooit gehaast, of ze zijn niet wat we noemen teveel gemoderniseerd, omdat de natuur hen kalmeert. Zo ook draagt de creativiteit van Saraswati bij tot het artistieke, en ik wist dat er in dit land sinds mensen heugenis veel kunstenaars gecreëerd moeten zijn.

Ik voel aan dat Canada de Hamsa Chakra van de Vishuddhi is, maar de kracht van Saraswati wordt Mahasaraswati als het gemanifesteerd wordt door Mahabrahmadeva die Hiranyagarbha wordt genoemd. Daarvoor moet zij de Hamsa oversteken. Zij steekt de Hamsa over en wordt Vishnumaya Shakti. Ik bedoel zij is Vishnumaya Shakti. Saraswati wordt dus Vishnumaya. Zij doorkruist twee punten - één in Hamsa en een ander in Vishuddhi - dus is zij de zuster van Shri Krishna. Saraswati werd dus geboren als de zuster van Shri Krishna, en wanneer Krishna's oom (de broer van zijn moeder) Kamsa, wanneer hij kwam om haar te doden steeg zij gewoon op in de lucht en werd de bliksem, en ze kondigde de komst van Shri Krishna aan, dat hij daar reeds is.

Dus de relatie tussen Shri Krishna en Vishnumaya is die van een broer en een zus, en verrassend dat we onlangs de Rakhi Bandhan vierden, Raksha Bandhan, dat is hetzelfde als de broer/zus relatie. Dus we vieren hier nu eigenlijk de godheid die de zuster is van Shri Krishna. Later werd ze geboren als Draupadi, en dat is de reden waarom Shri Krishna haar kuisheid ging redden, omdat het enkel de broer is die zorgt voor de kuisheid en de naam van de zuster.

Dus dit is wat er gisteren gebeurde dat de Saraswati Puja, dus Vishnumaya, zijzelf, hier gisteren zestienhonderd keer donderde en ik heb aan niemand verteld wat er gaande was, maar ik wist dat ze dat zou doen. En behalve dat, bedreigde zij ook Washington. Dat is maar goed ook, want Washington moet wakker geschud worden. Nu dit zijn zeer, zeer subtiele dingen en zeer subtiele relaties en enkel ik kan deze dingen vertellen omdat ik weet dat deze relaties bestaan. Dus was ik niet verrast dat zij er was, maar precies zestienhonderd keer trok ze over dit deel van Vancouver, het is om te tonen dat de tijd gekomen is voor jullie om te begrijpen dat Sahaja Yoga zeer belangrijk is, en als we niet ten volle opkomen voor Sahaja Yoga, dan zal Vishnumaya een andere vorm aannemen die al jullie wouden kan afbranden, misschien zelfs alles verbranden. Nu moet je weten dat de bliksem al de vijf elementen in zich heeft  - hij heeft geluid, hij heeft licht, hij is in de ether, hij werkt uit in de ether. Ook heeft hij wat je noemt het water in zich, en als het water in wrijving gaat, dat is de Moeder Aarde, dus al deze dingen werken door haar.

Dus gisteren toonde deze Vishnumaya ons dat "Ik ben nu hier. Alsjeblieft vereer mij." En tot nu toe hebben we nooit Saraswati aanbeden, en Brahmadeva wordt nergens aanbeden omdat hij deze wereld creëerde, hij creëerde dit allemaal, bossen en alles en ze creëerden al de zeeën en al de landen, al de sterren, universa na universa. Maar we moeten niet vereren zoals we die of deze boom vereren. We moeten niets in die aard vereren, alleen dat wat door Moeder Aarde geschapen is zoals swayambu's, enkel dat vereren we. En dat vereren we nu ook op een manier die abstract is, omdat waar ze ook verschenen zijn, doen mensen aan commerciële godsdienst, dus we gaan ook niet naar deze plaatsen als Sahaja yogi's.

Dus je kan begrijpen waarom dit allemaal onverwachts gebeurde gisteren na mijn komst, dat er zulk een licht was van de bliksem hetgeen nooit eerder gebeurde en de mensen waren verrast. De zuster van Shri Krishna is een veel meer dynamische en (Shri Mataji spreekt opzij in Hindi) veel energieker persoonlijkheid, een veel veel vuriger persoonlijkheid. De essentie van Shri Krishna is dat hij beminnelijk is, Madhuria is, het is zijn hoedanigheid en Radha is de Alladha Dayini Shakti, wat betekent degene die je die vreugde geeft die creëert (Shri Mataji spreekt opzij in Hindi), die je haar overeind zet door vreugde - maar in Sanskriet is het pulakit, pulakita is het woord.

Dus deze schoonheid van Shri Krishna die zachtheid is, de leela, het creëren van mooie gevoelens van eenheid van communicatie - dit is van Shri Krishna. Maar zij is degene die waarschuwt, en zo kwam de waarschuwing. En ze heeft een zeer vurige persoonlijkheid die iedereen waarschuwt. Op haar manier heeft ze mijn komst aangetoond, dat ik hier ben. Misschien kunnen de mensen die aboriginals zijn dit begrijpen dat dit is wat er voorspeld was en wat er gebeurd is, en ook dat jullie moeten beseffen dat het een waarschuwing is, dat je niet kan toelaten Sahaja Yoga zodanig te laten afdrijven dat het zijn eigen koers vaart en uitwerkt, en dat jij daar slechts terloops bent.

Dus dit is een waarschuwing van Shri Krishna's zuster, Vishnumaya, die Saraswati zelf is, en dat is wat we vandaag gaan doen, haar vereren. Alleen de Sahaja yogi's, diegenen die verlicht zijn, kunnen Mahasaraswati vereren. Zo niet kan je enkel Saraswati vereren want door Saraswati te vereren kan je boeken lezen, kan je dans en muziek creëren, voor het vermaak van mensen, want eigenlijk is de Saraswati Puja bedoeld voor mensen met gewoon bewustzijn dat wil zeggen een gewoon of normaal menselijk bewustzijn. Maar voor Sahaja yogi's, is het de Mahasaraswati die vereerd moet worden. Ik vertelde jullie al dat Mahasaraswati Vishnumaya wordt, en zij is Vishnumaya dus je moet iemand zijn die zoals zij is, jijzelf moet mensen informeren zoals Vishnumaya doet, uitleggen wat Sahaja Yoga is door je vurige toespraken door hen te boeien, hen te vertellen wat je van plan bent. Maar wat ik meestal zie is dat wanneer iemand spreekt, dat hij probeert heel vriendelijk en lief te zijn zoals Shri Krishna.

We probeerden dat in Amerika, of het zou werken met Amerikanen maar dat was niet zo. Ze houden van mensen zoals die Graham kerel of iemand gelijkaardig die op een vurige manier spreekt. En ik denk dit is wat we moeten leren uit de ervaring van gisteren: dat je werkelijk vurige sprekers nodig hebt en vurige mensen want ze zijn hier helemaal niet gevoelig voor normale sensaties. Zie je, al hun gevoelens zijn dood denk ik, Ze zijn gevoelloos geworden, en je moet hen wat schokken geven. Ze houden van schokken. Kranten moeten hen shockeren, gelijk welke gebeurtenis die schokkend is - alleen dat kan hun aandacht wekken. Zelfs de muziek moet zo hevig zijn dat ze rotsen zou breken. de muziek moet zo zijn dat ze hun hoofden doet barsten. Dus ze zijn echt keiharde mensen geworden en je moet verstaan dat hun hardheid enkel kan uiteenspatten door Vishnumaya. En dat is waarom deze puja die we vandaag hebben in Vancouver een zeer grote betekenis heeft - niet alleen voor Canada, maar ook voor Amerika.

Vandaag vinden Amerikanen eender welke ziekte vanzelfsprekend, eender welke drugs ze nemen, gelijk welke vernietiging zij zichzelf aandoen, het ligt nog niet binnen hun bevattingsvermogen. Ze begrijpen niet wat ze zichzelf aandoen, in hoeverre ze zichzelf vernietigen, hoe ze zulk een kostbaar menselijk leven verspillen enkel voor hun eigen grillen en hun zogenaamde vrijheid.

Dus is het uiterst, uiterst belangrijk dat je hen probeert te vertellen op een energieke manier: "Wat zijn jullie aan het doen? Waarom houden jullie jezelf voor de gek? Waarom begrijpen jullie niet dat dit verkeerd is?" Op z'n minst voor het nageslacht, moet je hen zeggen: "Wij deden dit verkeerd, maar jullie zouden dit niet moeten doen."

Al deze soort toespraken moeten er zijn en mensen moeten klaar zijn voor zulke verheven toespraken, Maar om nu te zeggen dat mensen het niet zullen waarderen? Ik denk dat het eerder omgekeerd is, zolang je hen niet bang maakt, zullen ze het niet met jou eens zijn.

Dus moet je hen vertellen en waarschuwen en dat is wat Vishnumaya gisteren suggereerde dat je nu een nieuwe stijl van strategie moet aanwenden en mensen toespreken op een manier dat wanneer je bijvoorbeeld - stel dat je een cursus geeft, op het einde van de cursus moet je moet dat zeggen. "Zie je, Sahaja Yoga gaat niet alleen over het geven van de cursus, maar het is voor je welzijn, voor je eigen goed. En je moet ermee doorgaan en je moet groeien. Het niet halverwege opgeven. Het is niet zoiets als het ontspruiten in een zaadje, maar het moet de boom worden anders kan niemand geholpen worden."

Dus zie je, vertel hen - al de gevaren van niet op de correcte manier te zijn opgevoed of maturiteit te ontwikkelen in Sahaja Yoga. Het moet gezegd worden omdat al dat overdreven lief gedoe Amerika niet helpt, dat heb ik gezien. Je hebt echt temperamentvolle mensen nodig want onlangs was ik aan 't luisteren naar een toespraak van die Billy Graham, en ik zei: "Het is zo'n oppervlakkige kerel die nonsens verkoopt." Maar toch waren de mensen erg onder de indruk. En er is ook nog iemand anders nu, ik denk dat hij achter de tralies zit. Ik ken zijn naam niet, een beetje een rare man. Ik zag ook hem, ik was verbaasd hoe hij in holle frasen praatte, net een lege schelp en de mensen waren verzot op hem - duizenden, rechtstaand, zingend, dit doen, dat doen.

Dus je moet begrijpen dat deze mensen shocks nodig hebben, en ze moeten geschokt worden en er moet hen verteld worden dat: "Dit zal gebeuren." Er is nog een andere organisatie die een soort systeem heeft ontwikkeld dat shockeert het is de (Shri Mataji spreekt opzij in Hindi) Brahma Kumari, Brahma Kumari, zie je deze Brahma Kumari's zijn als bliksems geworden en ze vertellen mensen - nu ze zeggen niet dat, "Jullie worden vernietigd", wat ze zeggen is,  "Deze wereld zal vernietigd worden, alles zal vernietigd worden en jullie zijn er niet op voorbereid, wat zal er gebeuren?"

Hetzelfde wordt gedaan door de Jehovah getuigen, hetzelfde. Ze zeggen, "Deze wereld zal vernietigd worden, en we zullen allemaal vernietigd worden, dus we zouden moeten voorbereid zijn en ons tot God wenden." Maar dit is niet de realiteit. En toch luisteren mensen naar hen. Je moet hen de realiteit vertellen dat "Niet alleen vernietig je jezelf, maar jullie vernietigen de toekomst." Mensen zijn al aan het vertellen dat de meeste mensen  in Amerika vernietigd zullen worden.

Nu dit komt voort uit verscheidene redenen. We kunnen zeggen dat er geen tradities zijn en zo - dat is het punt niet, dat is niet het belangrijkste punt. Eén van de belangrijkste punten is dat ze zoveel mensen vernietigden toen ze naar dit land kwamen en zich hier vestigden. Dat is één punt. Nu, de bhoots van die overleden mensen hangen hier nog steeds rond en ze zorgen ervoor dat ze zoveel mogelijk Amerikanen vernietigen. De talrijke hekserijpraktijken, de hoeveelheid aan negatieve technieken die werkzaam zijn in Amerika, werken nergens anders zo.  De guru's moesten weg uit alle landen, maar ze zijn nog steeds goed gevestigd in Amerika. De reden is dat deze bhoots hen ideeën geven. Het is niet alleen dat ze shocks nodig hebben, maar ook dat deze bhoots hen perverse vernietigende ideeën geven, zodus gaan ze naar hun vernietiging.

Nu, de bhootish ideeën zijn van die aard dat je iemand uit een pub ziet komen en hij neervalt. Een bhootishe gedachte is dan zoiets als: "Wat kan het kwaad? Probeer het ook, je zal nooit vallen. Je gaat binnen, er zal je niets overkomen. Je bent perfect in orde. Het maakt toch niet uit."

Of anders vertel je hen dat "Dit is verkeerd. We moeten dit niet doen. Inderdaad, dus we zijn slecht. Wat dan nog?" Dit zijn allemaal bhootish ideeën. Dit zijn geen menselijke ideeën om zo te praten of zoiets te zeggen.

Zodus voor al deze mensen, zie je, is het enige dat dit kan doen keren  de Vishnumaya Shakti, niets anders. Ik besef nu dat het enkel door Vishnumaya is dat mensen genezen kunnen worden. Nu is Vishnumaya zelf in slaap, dank zij de christelijke religie, katholieke religie en ook hindoeïsme want ook in hindoeïsme is er de gedachte van zonde dat je op deze manier hebt gezondigd, dat je die zonde hebt begaan. Dus geef zoveel geld aan de brahmaan, zo zal je gered worden. Ik bedoel elke religie heeft deze onzin. Maar deze Vishnumaya Shakti, die absoluut afgezwakt is en in slaap is in de mens, als je haar kan opwekken en mensen vertellen om op te staan uit deze sluimertoestand, deze luiheid, door hen op een grotere schaal intens te betrekken, door te zeggen dat we voor vrede zijn, vrede in de wereld. We zijn voor de emancipatie van de mensheid, we zijn er om mensen te redden van blunders en van hun vernietiging.

Als je een groter platform neemt en praat over deze dingen dan zal het verholpen worden. Bijvoorbeeld, het is iets zeer goeds dat ik bij Mahatma Gandhi was, en mensen hebben veel respect voor Mahatma Gandhi. Natuurlijk was Mahatma Gandhi erg onder de indruk van mij. Zelfs toen ik nog een kind was, vroeg hij mij om raad, en het bewijs daarvan is dat in zijn bhajans hij de reeks van de bhajans op een andere manier heeft gezet, te beginnen met het hart, spreken over de Atma en dan start hij bij de Mooladhara naar boven toe. Dus ik bedoel dat dit één van de bewijzen is dat hij mij om raad vroeg. Maar wat het ook is, je hebt - je kan ook hem gebruiken, dat Shri Mataji doet wat Mahatma Gandhi zei. Hij heeft gesproken over sarva dharma savanatma wat betekent dat alle religies behandeld worden met hetzelfde respect en hetzelfde begrip.

Eens je zo begint te praten zie je, dan zullen mensen inzien dat het om een nobel erfgoed gaat, want iedereen wil weten uit welk boek ik dat heb geleerd. Ik heb uit geen enkel boek geleerd, dat weten jullie heel goed. Maar je kan zeggen dat: "Zij is degene die bij hem was" en dat  "hij was zeer onder de indruk van haar", en "ze hadden dezelfde ideeën over vrede en geweldloosheid en zo." "Zij wil dezelfde technieken en werkwijzen gebruiken."  Een feit, zonder twijfel, Mahatma Gandhi was een zeer vurige spreker. Al zijn volgelingen waren zeer vurig. Niet zoiets als: "oké, kom maar langs en drink een kopje thee" met deze manier van doen, werkt het niet uit.

Dus Amerikanen hebben uitdaging nodig, ze hebben een vurig iemand nodig om hen te bombarderen. Nu als je het op deze manier doet - zoals die keer toen we een programma hadden in New York en er zoveel zwarte mensen waren en zoveel Chinezen, en dan ook nog zoveel Indiërs en zeer weinig blanken. De blanken kwamen en zeiden: "Oh er is niets gebeurd bij mij, weet je".  Dus wat je dan moet zeggen is: "Er is niets gebeurd?" "Ja, dat is wat. Er moet iets mis met je zijn, of het kan niet anders dan dat je gezondigd moet hebben of zoiets."  Dus dan krijgen ze een shock. "Oh, het is nogal verrassend dat je het niet kreeg. Dat is erg verkeerd, er is iets mis met jou. Je zou het moeten krijgen. Probeer het te krijgen weet je, het is erg verkeerd. Ik hoop dat je geen kanker hebt." Of je kan vragen, "Lijd jij aan aids?"

Nee, nee, nee.  "Dan, waaraan lijd je dan? Hoe komt het dat je het niet kreeg? Zie je, deze zwarte man kreeg het, deze Chinees kreeg het. Hoe komt het dan dat jij het niet kreeg? Je hebt een blanke huid, je zou het eerst moeten krijgen."

Dan zal het uitwerken. Ik heb zitten nadenken, waarom deze Amerikanen zo afgestompt zijn, want zie je, het zijn over het algemeen zeer suffe mensen, extreem suf. Omdat dit soort van rockmuziek, zie je, als je dit speelt, zouden de mensen moeten weglopen. "Wat is er gaande?" Hoe ze gisteren zo van deze rapmuziek hielden, ze wilden dat ik luisterde. Het hart begon andersom te kloppen. Ik zei: "Wat gebeurt er?" en alles begon te daveren. Ik zat op een bank en de hele bank begon te daveren. Daar, wie met mij zat, hij was daar en ook Karan was daar en we vonden dat hij - Karan en iedereen was aan 't springen, het voelde alsof er een aardbeving was.

Dus dit is wat het is, dat deze mensen zeer, zeer afgestompt en verdoofd zijn en ze zijn verdoofd omwille van hun zogenaamde vrijheid. Het is alsof je aan een stier gaat vragen, "Kom en sla mij", zoiets in die aard, zie je. Ze zijn ver afgedwaald om zichzelf volledig te verdoven; en deze verdoofdheid, kan door alcohol zijn, misschien door drugs, misschien door vrouwen, misschien door zoveel keer te trouwen. Eénmaal trouwen is voldoende. Als je vijf maal trouwt, ik bedoel, je wordt - ik weet niet wat, zoals een - ik weet niet of er ook maar één dier is zoals dat. Maar door zoiets word je absoluut gevoelloos voor dingen, zie je.  Want eerst en vooral trouwen met een vrouw, dan heb je gehechtheden met haar je hebt kinderen en je - ik bedoel, er valt zoveel te doen met je vrouw en dan ineens ga je scheiden en je voelt niets, je voelt het niet.

Het is enorme gevoelloosheid en als je het hen vertelt: "Ja, ik weet het, ik weet, ik weet het." Ze weten het, maar ze voelen niet. Ze voelen niet dat ze ook maar iets verkeerd hebben gedaan, ze voelen niet dat ze dwaas zijn geweest en ze lijden er niet onder. Eender wie zou eronder lijden. Ja, hij is gescheiden van zijn vrouw en hij wordt echt iemand die verloren is, dat zou normaal zijn. Maar wat je hier vindt, is dat ze er nogal over opscheppen. "Weet je, ik ben gescheiden van mijn twee vrouwen, en de derde is op komst. Je kan haar ontmoeten". Er is daarover geen schaamte, geen schaamte, geen gevoelens, niets. Ik bedoel, je trouwde met een vrouw, je leefde met haar, ze was je vrouw en je hebt geen gevoelens voor haar. Je eigen kinderen, ook zij hebben helemaal geen gevoelens, natuurlijk zijn ze niet zoals de Engelsen, de Engelsen doden hun kinderen, dus dat is hier niet zó slecht. Maar ik heb hier ook gehoord dat ze hun man, hun vrouw, elkaar doden en zo. En waarvoor, voor de liefde. Als ze geen liefde hebben voor de ene man, hoe kunnen ze dan liefde voelen voor een andere man? Ik kan dat niet begrijpen. Liefde is een kwaliteit van het hart.

Dit is wat het is - je ziet dat het hele karakter volledig is uitgedoofd omdat ze zich niet als mensen gedragen. Ze gedragen zich als - opnieuw zeg ik dat ik niet weet zoals wie omdat er helemaal geen vergelijking is. Het is niet zo dat er enkel in Amerika dergelijke mensen zijn, het is overal verspreid. Maar in Amerika is het te erg, het is teveel, en al deze dingen ontstaan in Amerika. Al deze gekke meningen komen uit Amerika,  en iedereen neemt ze aan omdat zij weten hoe het te verkondigen, zij weten hoe het zeer, zeer populair te maken.

Op een keer was ik aan boord van een schip en de kapitein kwam langs,  en hij sprak mij aan en vertelde me dat zijn broer een zeer gemene duivel is. Ik vroeg: "Wat is er gebeurd?" Hij vertelde dat hij vier jongens, Beatles, kon te pakken krijgen en dat hij hun manager werd. En hij ging aan de slag met deze muziek en had enkele vrouwen, voerde hen dronken, liet hen drugs nemen. En de eerste muziek, wanneer ze die muziek speelden,  begonnen die meisjes te schreeuwen, te gillen, als gekken. En het werd populair. Normaal gezien zou er de reactie moeten zijn van "Bah, het is erg dat als de muziek begint dat die meisjes gek worden, dus ga niet naar zo'n muziek." Integendeel, zovelen kwamen. Hoe verklaar je een dergelijke reactie? Hoe meer ze roepen, hoe meer ze schreeuwen, volgens hen is het iets geweldigs. Dat betekent dat er iets is dat hen op één of andere wijze heeft geraakt, waarom zouden ze anders schreeuwen? Zulke suffe mensen die door iets geraakt werden, is iets groots en we moeten allemaal gaan. We zijn ook dom, dus moeten we gaan.

Je mag mij vragen: "Moeder hoe is deze domheid in mensen ontstaan? Het is heel simpel zoals ik jullie al vertelde, dat ze hun vrijheid zozeer gebruikt hebben, hun aandacht verspilden aan zulke bezigheden, dat ze werkelijk gevoelloos geworden zijn. Hun aandacht voelt niets meer. Aandacht, wanneer je ze naar buiten richt, reageert ze en ze keert naar je terug als iets. Maar als je voortdurend je aandacht van buiten uit laat bombarderen, dan maakt dit soort bombardement een einde aan al je gevoeligheid. Er is geen gevoel, er is geen genegenheid, er is geen, geen registratie van gelijk wat gaande is. Ik denk dat Vishnumaya daarvoor nodig is, en dat is waarom zij aan de linkerzijde gesitueerd is want Vishnumaya is degene die verantwoordelijk is voor mensen die absoluut gevoelloos geworden zijn. Dat is waarom zij daar is om je het gevoel te geven.

Dus wanneer zij straalt op de linkerkant geeft zij je de gevoelens, en beginnen mensen het te begrijpen. Nu het enige dat ze hebben is een soort van mentaal idee dat ze schuldig zijn, dat is alles. Dit is enkel mentaal. Als het een mentaal idee is: "Oh, ik ben schuldig", dan zal je het niet voelen. Ik bedoel als je, laten we zeggen gek bent, terwijl je niet gek bent, als iemand jou gek verklaart, zal je het niet voelen. Het is zo. Dus ze voelen het helemaal niet want het is allemaal mentaal aanvaard en ze zijn verstard, "Niemand kan je schade toebrengen, dus wat is er verkeerd?" soort van houding.

Ik zou nu aan jullie willen vragen om erop uit te gaan en vurig te worden, in kranten te schrijven en zeggen wat er gebeurt en hoe de dingen zijn. Ik ben nu daarover een boek aan 't schrijven. Het is getiteld "Meta Modernism", en voor zover ik vurig kan zijn, zal ik dat zijn om te vertellen wat er verkeerd is met hen. En ze zouden moeten begrijpen dat dit allemaal verkeerd is. Het heeft geen zin te proberen het als iets groots te beschouwen. Zoals nu met AIDS, Ik dacht met AIDS zullen ze wakker schieten. Wel nu, AIDS is een martelaarschap geworden, Nu zijn yuppies opgekomen. Ik zei: "De yuppies zullen aan een ziekte lijden." Dus nu zeggen ze: "Nee, nee, nee. Het is zeer goed om yuppies te zijn. Het zijn helden die gestorven zijn voor hun yuppie-zijn."

Zoals je ziet wordt elke stupiditeit verheven tot een soort van zeer eervol iets, en mensen aanvaarden het. Dat is het ergste, ze aanvaarden het. Dus het is belangrijk voor jullie om vurig te zijn, en hen in dat licht te tonen wat ze zijn. Het moet hen getoond worden. Het is niet een klein beetje licht van de Spirit dat hen veel zal tonen, maar wel het echte schitterende, brandende licht van een bliksem.

Dus de puja van vandaag is speciaal voor jullie om deze creativiteit van spreken te ontwikkelen, om in elk opzicht op een energieke manier op te treden. Dat zal hen in orde brengen, niets anders. In creatief werk ook wanneer we iets creëren of we zingen iets en dat alles, als je zingt, laten we zeggen in Indiase stijl, sommige muziek is vilambit tal, zeer trage talas, dat zal niet werken. Ze houden van iemand zoals Ravi Shankar die steeds doorgaat met noten dooreen te mengen en zo verder speelt hetgeen zeer, zeer onwetenschappelijk is volgens Indiërs en helemaal niet entertainend is. Het opent je hart niet. Maar dat is hetgeen hen aanspreekt,  om in een soort van rock &amp; roll te gaan - om het rock &amp; roll, zelfs erger dan dat. Ik ken de laatste nieuwe niet, ik weet niet wat het is.

Daarna kan je zien hoe ze proberen mensen te shockeren. zij proberen ook mensen te shockeren, want ze weten dat ze ook zijn zoals wij. Zoals je naar de markt gaat, je komt iemand tegen, zijn broek, beter half broek, is gescheurd op de verkeerde plaatsen, en het dient enkel om mensen te shockeren. Ze worden verondersteld te horen, tenminste verondersteld, in Amerika wordt het van je verwacht dat je je fatsoenlijk kleedt. Je hoort niet onfatsoenlijk gekleed te zijn. Dat is wat ze willen, om het even welke gelegenheid grijpen om zich te kleden op een manier zodat je geshockeerd zult zijn, dat willen ze graag doen. Zoals ze alleen maar één deel van het haar wit kleuren. Ik bedoel alles, alles is mogelijk enkel om anderen te shockeren, anderen shockeren en de aandacht trekken. En wat krijg je? Niets. Je geeft zoveel geld uit om de aandacht van anderen te trekken maar wat krijg je? Die aandacht geeft je niets, betaalt je niets, compenseert niet.

Dus het is zo'n vreugdeloze bezigheid die ze najagen. Al deze dingen hebben hun aandacht bedorven en hebben hen in die mate vernietigd dat ze gevoelloze mensen zijn. Ze hebben geen gevoelens meer over. En dan, het ergste dat er gebeurt, is dat ze absoluut geld-georiënteerd worden. Dus het geld is een andere kant van Saraswati. Saraswati is verschillend van Lakshmi, dus Lakshmi en Saraswati gaan nooit hand in hand. Dat is de reden waarom ze als ze het op Lakshmi gemunt hebben, teveel geld najagen, dan krijgen ze shocks. Zoals een plotselinge daling van de beurswaarden, een recessie, deze business is gedaan, iemand die zeer rijk is, wordt plotseling een arme man. Het is allemaal het werk, dit is allemaal het werk van Saraswati. En als iemand een teveel aan Saraswati heeft - teveel boeken leest, een artiest is die zeer ambitieus is, die andere artiesten probeert te overtreffen en zo -  zo iemand krijgt ook van Lakshmi een beloning terug, namelijk dat zijn werken nooit verkopen, hij krijgt nooit geld, hij verhongert, allerhande dingen.

Dus deze twee dingen zijn enkel in balans in de Hamsa, of we kunnen zeggen dat ze in evenwicht zijn als je Sahaja yogi bent. Dus dit moet worden bereikt en moet samen in evenwicht gebracht worden om zowel de zegeningen van Saraswati  als van Lakshmi te verkrijgen. Maar het kruist enkel in het Hamsa punt en in het Vishuddhi punt. Dus wat we moeten doen om evenwicht te brengen is dat wat we ook verdienen, wat we ook doen, we zouden niet middelmatig mogen zijn. We moeten proberen het op een dynamische, vurige manier te doen. Deze twee zouden gecombineerd moeten worden in de Vishuddhi. Veronderstel nu dat je een lezing gaat geven over Sahaja Yoga op een vurige manier, en je draagt kleding alsof je een hippie bent of zoals iemand die uit de gevangenis komt, dan zal niemand je ernstig nemen. Maar als je correct gekleed bent en je ziet er respectabel uit en je voorkomen is goed, en dan geef je een vurige toespraak, dan zal iedereen luisteren. Dus dit Lakshmi Tattwa principe moet gebruikt worden met de overheersing van het Saraswati principe

Een andere zegening van Saraswati is dat je kennis kan hebben van Sahaja Yoga. Ik heb vele vrouwen gezien vooral in Sahaja Yoga, ze zijn Sahaja yogi's, hun vibraties en dat alles zijn er maar ze weten niet wat Sahaja Yoga is. Ze weten niet wat deze chakra's zijn. Ze weten niet hoe deze vibraties uitwerken. De lezing van vandaag is een nogal ingewikkelde lezing zou ik zeggen, als je ze goed bekijkt. Je moet er op z'n minst vier, vijf keer naar luisteren om het te begrijpen met paper en potlood. Het is niet iets gemakkelijks omdat ik het je nu vertel is het goed, het is nogal amusant, maar achter deze onderhoudende lezing schuilt er een diepe kennis. Meestal zie ik niet dat vooral de Sahaja yogini's neerzitten met papier en pen om te weten wat Moeder vertelt, welke de kennis is die ze ons doorgeeft omtrent zovele dingen. Voor hen betekent Sahaja Yoga lief zijn, lekker koken en Sahaja yogi's helpen, en zo en natuurlijk mooie sari's dragen voor de puja's, mooie kleren, naar de puja's komen en dat is het dan. Dus het is zeer belangrijk voor hen om ook te begrijpen wat Sahaja Yoga is. Ze moeten luisteren naar mijn toespraken, neerzitten, het goed bestuderen en begrijpen.

Andersom is het met de mannen: voor hen draait alles rond het werk buiten uit, rondlopen, dingen zien en dat alles. Maar als het op  relaties aankomt, of als het  de emotionele kant betreft, zijn ze onachtzaam. En dat is waarom Sahaja Yoga door mannen verschillend is, Sahaja Yoga door vrouwen is verschillend. En vooral in Frankrijk zijn ze ver van elkaar verwijderd. De vrouwen waren aan één kant, de mannen aan de andere kant. Beeld je in dat er in Sahaja Yoga een dergelijke nonsens als dit is, maar dan ontdekken we de persoon die dit gedaan heeft en we losten het op, het is tot rust gekomen en nu gaat het beter. Maar vrouwen moeten Sahaja Yoga kennen, wat niet wil zeggen dat ze met hen moeten wedijveren, of denken dat ze ook weten wat de mannen weten. Maar het is zeer, zeer algemeen. Ik heb gezien dat mannen en vrouwen een andere soort van houding  hebben ten opzichte van Sahaja Yoga. De ene is een extraverte, de andere is een introverte. Maar in Sahaja Yoga is er geen verschil tussen een man en een vrouw voor zover het de kennis van Sahaja Yoga betreft. Ik ben zelf een vrouw en ik weet zoveel, dus waarom zouden de vrouwen niet weten wat Sahaja Yoga is?

Dus alle vrouwen die hier zijn of elders moeten weten wat Sahaja Yoga is. Kijk toch naar Vishnumaya. Zij is een vrouw, zij is de Kracht die werkt, Brahmadeva werkt niet. Hij heeft alles geschapen omdat hij de Kracht van Saraswati heeft, anders kon hij niet gecreëerd hebben. Alles wordt gedaan door de Kracht en de Kracht is een vrouw, maar als de Kracht niet weet wat Sahaja Yoga is, hoe zal ze het dan uitwerken? Dus de vrouwen, hoewel ze kinderen hebben, ik weet het - ze moeten het huishouden doen, de keuken - maar het is zo'n plezier, zo'n vreugde om over Sahaja Yoga te lezen, het te begrijpen, het te kennen. Natuurlijk dat sommigen onder hen ook lezen. Ik zeg niet dat ze dat niet doen. Maar het zijn er zeer, zeer weinig en ze zijn zeer verstandig, zéér verstandig.

Dus dit is mijn begrip van wat er vandaag gebeurt dat in deze natuurlijke omgeving, deze natuurlijke omgeving waar we gezegend zijn door het werk van Brahmadeva en Saraswati, en waar we het vermogen kunnen voelen van deze godheden, in welke mate zij kunnen creëren. De natuur is absoluut één met het Goddelijke. Van zodra ik hier kwam, wist de natuur dat ik hier was. Zij begon vanzelf te reageren. Ik moest hen geen toespraak geven, zij moesten geen puja doen, niets in die aard. Zij weten wat ik doe. Ik ging naar Los Angeles, hetzelfde daar. Waar ik ook ga, de natuur weet wat er gedaan moet worden. Nu is Moeder in de stad, wat moeten we doen? En ze doen het. Dus het probleem is dat ik met jullie mensen alle soorten van overleg moet doen dat - goed, doe dit, doe dat en dat. Maar ik wou zeggen dat het spontaan zou moeten gebeuren, omdat we nu één zijn. Net zoals de natuur één is met mij zijn jullie ook één met mij. En dat zou vanaf nu moeten gebeuren wanneer jullie echt volkomen in Sahaja Yoga opgenomen zijn, volledige overgave in Sahaja Yoga hebt, dan alleen zal het gebeuren.

Moge God jullie zegenen.

H.H. Shri Mataji Nirmala Devi