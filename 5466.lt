Vertingiausia, ką turime savyje... Jūsų Dvasios vertingumas yra neišmatuojamas, štai kodėl tai vadinama amžinąja vertybe.

Nes ji – begalinė. Jūs negalite išmatuoti. Taigi, Visagalis Dievas, sakome, yra Sat-Čit-Anand. „Sat“ reiškia tiesą. Tiesa, kurią suprantame pagal žmonių terminologiją, yra reliatyvi, o „Sat“, apie ką kalbu, yra absoliutas, nuo kurio prasideda visi ryšiai. Pateiksiu pavyzdį, kaip tai suprasti. Ši Žemė turi vandenynus, upes ir įvairius vandenis, galime sakyti, bet Žemė palaiko juos visus. Jei nebūtų Motinos Žemės, čia nebūtų nė vieno iš jų. Taigi, galime sakyti, Motina Žemė yra palaikytoja visko, kas ant jos egzistuoja. Ji apima mus, ji egzistuoja atomuose, ji egzistuoja aukštuose kalnuose, nes tie elementai yra šios Žemės dalis.

Lygiai taip pat Visagalis Dievas, „Sat“ – Jo dalis, tiesa, yra palaikymas visko, kas sukurta ar nesukurta. Pabandykite suprasti kitą pavyzdį, kaip „Sat“ yra „Puruša“ – Dievas, kuris ne pats aktyviai dalyvauja kūrime, bet yra katalizatorius. Pavyzdys galėtų būti toks: aš atlieku visą darbą, aš viską sukuriu, bet turiu šviesą rankose. Be šviesos nieko negaliu padaryti. Šviesa yra mano darbo palaikytoja. Bet šviesa jokiu būdu nedaro to, ką aš darau. Lygiai taip pat Visagalis Dievas yra tik stebėtojas – kaip šviesa. O kita Jo ypatybė – „Čit“ – Jo dėmesys. Kai tai pažadinama – sanskrite yra labai geras žodis „sphuran“ – tai pulsuoja, kai tai pulsuoja, tada savo dėmesiu Jis pradeda kurti. Ir Jo trečia ypatybė, kurią vadiname „Anand“.

„Anand“ – džiaugsmo jausmas, kurį Jam teikia Jo suvokimas, Jo kūryba. Džiaugsmas, kurį Jis patiria. Kai visos šios trys ypatybės yra ties nuliu, kur jos visos susitinka, tada jos tampa Brahmos principu, kur visa tampa viena, kur yra absoliuti tyla: nieko sukurto, nieko pasireiškusio, bet džiaugsmas yra išvien su dėmesiu, nes dėmesys pasiekė ir susiliejo su džiaugsmu, o džiaugsmas yra išvien su tiesa. Ši trijų savybių kombinacija išsiskiria ir sukuria trijų tipų fenomenus. „Anand“ – Dievo džiaugsmas – juda kartu su Jo kūrimu ir tiesa. Kai džiaugsmas pradeda judėti kartu su kūrimu, kūrimas pradeda judėti žemyn nuo pirmos tiesos pakopos link „Asat“ [netiesos]. Nuo „Sat“ link netiesos, „Majos“ – iliuzijos. Tuo metu dešinėje pusėje prasideda kūrimas. Pradeda veikti kūrybinės jėgos, ir kai jos pradeda veikti, džiaugsmas jose, esantis kairėje pusėje – emocinė Dievo pusė – taip pat tampa vis grubesnis ir grubesnis. Ir kūrimas tampa grubesnis ir džiaugsmas jame tampa grubesnis, ir „Sat“ – Dievo šviesa – taip pat tampa vis grubesnė ir grubesnė, kol tai pasiekia pakopą, kur yra, galime sakyti, visiška Tamo Guna tamsa, egzistuoja visiško kūrybiškumo sukūrimo ir džiaugsmo išnykimo riba.

Aiškiau? Dabar suprantate Mahakali, Mahalakšmi, Mahasarasvati? Štai kodėl Kristus pasakė: „Aš esu šviesa.“ Nes Jis įkūnija „Sat“ – Dievo šviesą, ir Dievo šviesa tampa absoliučiai grubi, snaudžianti, apmirusi, kai ji pasiekia septintą sukūrimo pakopą. Visi šie dalykai leidžiasi vis gilyn ir gilyn, tapdami vis grubesniais ir grubesniais. Tai viena parabolės dalis. Kita parabolės dalis prasideda, kai jūs kylate atgal pas Visagalį Dievą. Tas grubumas palaipsniui kyla aukštyn ir aukštyn, tampa subtilesnis ir subtilesnis, plonesnis ir plonesnis. Tame tobulinime (augime) jūs atrandate, kad galų gale šviesa dirba dėl evoliucijos proceso. Palaipsniui grubios dalys tampa apšviestos. Atrandate, kad žemesni gyvūnai nėra tokie apšviesti, kokie yra aukštesni.

Palaipsniui netgi džiaugsmas tampa subtilesnis, ir galime jį vadinti nuostabiu. Žmonių džiaugsmas yra daug nuostabesnis nei gyvūnų. Taigi, džiaugsmas taip pat pradeda keisti išraiškas, jausdami jūs pradedate matyti vis daugiau, ir jus pasiekia platesnio pobūdžio džiaugsmas [nesigirdi]. Pavyzdžiui, šuniui grožis – nereikšmingas, mandagumas – nereikšmingas. Taigi, kai pasiekiate tokią stadiją, kai esate žmogus, toje stadijoje jūs pasiekiate, jūs tampate „Sat“, kas yra sąmoningumas, tame lygyje jūs pasiekiate savo džiaugsmą, tame lygyje taip pat išvystote savo kūrybiškumą. Dabar matote, kaip Dievo kūrybiškumas perduodamas į žmogaus rankas, kai tai leidžiasi žemyn, kaip Dievo džiaugsmas perduodamas į žmogaus rankas ir kaip Jo šviesa patenka į žmogaus širdį kaip Dvasia. Tai – nuostabu. Toje stadijoje, kai tampate žmogumi, sakoma, žmogus turi sielą. Ne kad kiti neturi, bet šviesa pradeda šviesti tik žmoguje. Dėl šios šviesos mes kalbame apie religiją, kalbame apie Dievą ir amžinus dalykus.

Bet tai labai nesaugi stadija – būti žmogumi, nes šioje stadijoje tik truputį peršokate į vieną pusę, kai pradedate šokinėti į vieną ar į kitą pusę, nes šokinėjimas nesibaigia tol, kol sąmoningumas nepasiekia stadijos, kurioje jūs tampate nepriklausomi, ir toje nepriklausomybėje jūs atrandate savo didybę. Tai – pozicija, nes jūsų didybė negali būti jūsų tol, kol netampate nepriklausomi. Kol esate vergai ar priklausomi nuo ko nors grubaus, kaip galite mėgautis šiuo amžinu džiaugsmu, kuris yra jumyse? Taigi, leiskitės veikiami šio amžino džiaugsmo vis labiau ir labiau, tapdami subtilesni ir švaresni, kad jaustumėte šį džiaugsmą. Žinokite svarbiausią dalyką: jums gavus Savirealizaciją, kol šie trys dalykai nesusilieja į vieną, tol jūs negalite jaustis įsitvirtinę. Džiaugsmas, esantis jumyse, turi būti jaučiamas jūsų sąmoningumu, kitaip negalite jo pajausti. Tarkim, neturite akių. Kaip galite matyti? Jei nesuvoksite, kad mane matote, kaip mane pajausite? Jei nesuvoksite, kad mane jaučiate, kaip galite mane matyti?

Jei nesuvoksite, kad mane girdite, kaip galite mane suprasti? Kai šis sąmoningumas atsiranda jumyse, tik tada džiaugsmas nubunda, nes tik šiais subtiliais sąmoningumo jausmais jūs sugersite džiaugsmą. Kaip dabar tai pajautėte ir sakėte: „O, kaip nuostabu tai yra“, – jūs pasijutote labai laimingi. Jūs jaučiate čia esančios kūrinijos džiaugsmą. Ir žmogus yra šios kūrinijos viršūnė. Bet pats viršus – toks mažas, tikrai mažas, labai mažas atstumas, kuris kertamas akimirksniu, tėra tik viena – šie trys dalykai turi būti sujungti. Štai kodėl atrandu, kad net gavę Realizaciją jūs nejaučiate tylos, nes jūs netapote šviesa. Jūs nejaučiate džiaugsmo, nes netapote „Anand“, tai yra jūsų kairė pusė. Visame kame yra džiaugsmas. Kaip žmonės pradedate matyti džiaugsmą raštuose.

Matote medžio žievę, atveriate ją, matote raštą, vadinate tai [nesigirdi]... Vadinate tai grublėtumu ir glotnumu, ir to harmonija, pradedate matyti materijoje jos sukūrimo džiaugsmą. Bet po Realizacijos pradedate jausti kūrinijos džiaugsmą, šios kūrinijos viršūnė yra žmogus. Štai kodėl Sahadža jogas turi suprasti, kad jei jis bando būti, tarkim, draugiškas ar įdomus, ar susijęs su žmogumi, kuris yra žemesnio lygio, jis niekada nepatirs džiaugsmo iš tokio žmogaus. Viena, ką galime padaryti, tai pakelti tą žmogų į aukštesnį lygį, kad jis taip pat pajaustų tokį džiaugsmą, kokį jūs. Tarkim, žmogus, kuris yra menininkas, veda aklą merginą. Kokia prasmė? Ji negali mėgautis jos vyro sukurtu menu. Lygiai taip pat, jei jums rūpi, tarkim, jūsų šeimos nariai, santykiai, jūsų draugai, pirma ir aukščiausia, ką galite duoti – tai duoti jiems Savirealizaciją, tai reiškia – savo Dvasios džiaugsmą, leisti būti veikiamiems Dvasios (kuri yra pati brangiausia) džiaugsmo. [Nesigirdi] [Nesigirdi] Štai priežastis, kodėl žmonės abejoja, dvejoja ir nerimauja. Jie... Jie labai lengvai praranda džiaugsmą dėl mažmožių, kurie praėjo, baigta.

Tai kaip vandenynas prieš jus, o aš esu čia, ir noriu, kad jūs visi įbristumėte ir mėgautumėtės. Visa tai jums, viskas sukurta jums mėgautis. Jūs turite tapti vis subtilesni. Jūs švaistote daug laiko labai grubiems dalykams, pastebėtoje tai. Šri Matadži Nirmala Devi