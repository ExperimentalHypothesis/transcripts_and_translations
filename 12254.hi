1 जनवरी 1994
Interview
New Delhi (भारत)
Talk Language: Hindi | Transcript (Hindi) - Reviewed

भेंटकर्ता :- प्राचीन शास्त्रों में भी इसका उल्लेख कई जगहों पर मिलता है। सहजयोग की संचालिका श्री माताजी निर्मला देवी ने विश्व भर में लाखों लोगों को कुंडलिनी जागृति का अनुभव प्रदान किया है। सहजयोग आज साठ से भी अधिक देशों में लोकप्रिय हो रहा है। कुंडलिनी शक्ति तथा सहजयोग के संबंध में अर्धमात्रा ने उनसे विश्व मुलाकात की। लीजीये पेश है उसी के प्रमुख अंश।

प्रश्न–हमने रामायण सीरियल में देखा कि महर्षि वाल्मिकी ने लव-कुश को कुंडलिनी शक्ति का ज्ञान दिया। कृपया आप हमें इस घटना, तथा कुंडलिनी शक्ति के बारे में विस्तार से बताइये।

माताजी:– कुंडलिनी शक्ति हमारे अंदर है और उसके बारे में अगर वाल्मिकी ने बताया होगा। तो वो बात बिल्कुल सही है, क्योंके वो बहुत पहुचे हुये पुरुष थे और वो जानते थे, कि कितना भी आपको विद्या का लाभ हुआ हो, जब तक आप आत्मसाक्षात्कार को प्राप्त नहीं होते हैं, आप में पूर्णता नहीं आती। अब ये जो शक्ति है, इसके बारे में हमारे देश में अनादि काल से बहुत से लोग जानते थे, और उस, उनको गुरु कहा जाता था, सद्गुरु कहा जाता था, और इन लोगों ने इसके बारे में बहुत गहन तपस्या के द्वारा इसका ज्ञान जाना था। कुंडलिनी नाम की शक्ति हमारे त्रिकोणाकार अस्थि में रहती है और उसको कुंडलिनी इसलिए कहते हैं, कि साड़े तीन कुंडलों में वो बैठी हुयी है। यह शक्ति के बारे में आश्चर्य की बात है, कि ग्रीस में भी लोग जानते थे, क्योंकि जिस हड्डी में, त्रिकोणाकार अस्थि, में यह बैठी हुयी है, उसको यह लोग ‘सेक्रम बोन’ कहते हैं, माने ‘सेक्रेट बोन’, माने यह कोई तो भी परम पवित्र ऐसी हड्डी हमारे अंदर है। तो बहुत सी बातें ग्रीक लोगों ने, पता नहीं, या तो हम लोगों से अपनाई थी, या उन्हीं के अंदर सहज में ही यह बातें आई थी। हमारे देश  में यह आत्मसाक्षात्कार करने का प्रयोग अनेक वर्षों से होता रहा। महाराष्ट्र में जो एक नाथ पंथी हो गये, मछिंद्र नाथ, गोरख नाथ ये लोग सब यह कार्य करते थे। एक तरफ तो हम लोग वेदों में, पढ़े हुए थे और वेद का मतलब होता है विद, माने जो चीज़ आप जानते हैं, परम ज्ञान को जानना, अपनी सेंट्रल नर्वस सिस्टम में, उसी को वेद कहते हैं। विद, विद होना चाहिए और पहले ही उनके श्लोक में लिखा है, कि ये सब पढ़कर के आपको विद नहीं हुआ, तो बेकार है। दूसरा मार्ग अपने यहाँ भक्ति का था, कि लोग भक्ति करते थे और भक्ति से वो अनेक देवताओं को प्रसन्न करने का प्रयत्न करते थे। पर बीच का मार्ग जो था, वो था, सहज कुंडलिनी का जागरण करना और ये कार्य नाथपंथी करते थे। ये सब संस्कृत में ही लिखा गया है और इसके बारे में चर्चा संस्कृत में होती थी। महाराष्ट्र में बारवी शताब्दी में ज्ञानेश्वरजी ने इस मामले में अपने गुरू, ज्यो कि उनके स्वयं भाईसाहब थे, उनसे कहा कि मुझे गर आप आज्ञा दें तो ज्ञानेश्वरी में, मैं उसके बारे में लिखना चाहता हूँ। जो शक्ति हमारे अंदर है और जिसके द्वारा हमें आत्मसाक्षात्कार होता है, क्योंकि इसके बारे में लोगों ने स्पष्ट रूप से कहीं लिखा नहीं। तो उन्होंने जब आज्ञा दे दी। तो उन्होंने छटी, उनका जो छटवा अध्याय है, उसमें बहुत साफ तरीके से कुंडलिनी का वर्णन किया है। ये वर्णन होने पर भी, जब ये किताब धर्ममार्तन्डों के हाथ में पड़ गई, तो उन्होंने कहा कि ये तो अपने बस का है नहीं, कुंडलिनी का जागरण। तो उन्होंने कहा ये जो अध्याय निशिद्ध है, इसको यूज (उपयोग) नहीं करना। इसलिए कुंडलिनी के बारे में ज्ञान कम होने लग गया। पर उसके बाद भी, सोलवे शताब्दी में महाराष्ट्र में ही अनेक संत हो गए, बहुत बड़े, रामदास, जो कि शिवाजी के गुरू थे। तो उनसे किसी ने पूछा कि कुंडलिनी का जागरण कैसे होता है। तो उन्होंने कहा “तत्क्षण” उसी क्षण होता है। पर एक देने वाला भी चाहिये और एक लेने वाला भी चाहिये। इसी प्रकार कुंडलिनी का वर्णन नामदेव ने भी अपने इसमें किया है। हर संतों ने कुंडलिनी की बात की है, लेकिन लोगों ने कहा कि ये तो बेकार की बात है। ऐसी ही लोगों को भुलावे में डालना है। ऐसी कोई कुंडलिनी नहीं होती है वैगरे , आज भी ऐसा लोग कहते हैं, क्योंकि हम लोग इतने, आजकल के जमाने में, इतने हम पाश्चिमात्य देशों से, इतने ज्यादा अभिभूत हैं, कि उन्ही की चीज़े हम ले लें, उन्हीसे हम सीख लें।

प्रश्न:–  योग का वास्तविक अर्थ क्या है?

माताजी:- कुंडलिनी का जागरण जो होता है, वो सहज में ही होता है, जैसे कि एक बीज है, और उस बीज के अंदर वो सारे हजारों पेड़ हैं, जो उसमें से निकलने वाले हैं। उसी प्रकार ये जो बीज हम जमीन में डालते हैं, तो सहज में ही वो अंकुरित हो जाता है। इसी प्रकार हमारे अंदर भी, ये सारी शक्तियां पूरी तरह से एक, समझ लीजीये कि अज्ञात स्थिति में है, पोटेंशियल, उनकी जागृती अगर हो जाए, तो मनुष्य अत्यंत शक्तिमान हो सकता है । जब इस कुंडलिनी का जागरण होता है, तो ये सात चक्रों में से नहीं गुज़रती, छे चक्रों में से गुज़रती है, सातवां चक्र जो है कुंडलिनी के नीचे में है, और वो इसकी रक्षा करता है, और इसकी पवित्रता को बांधता है, अब जिस आदमी का जीवन पुण्यवान रहा हो, जिसका पूर्व जनम भी पुण्यवान रहा हो, उसकी कुंडलिनी बहुत जल्दी जागृत हो जाती है, और वो जागृत होने पर यह चारो तरफ फैली हुई जो चैतन्य शक्ति है, उससे एकाकारिता प्राप्त करती है, इसी को योग कहते हैं, यही योग है। बाकि शरीर को मोड़ना, तोड़ना यह योग नहीं है। असल में यही अध्यात्मिक योग है, जहां आपकी कुंडलिनी, उस चारो तरफ फैली हुई ब्रह्मशक्ति को छू जाती है, कहना चाहिए, या उससे योग प्राप्त करती है। अब जब ये घटित होता है, तब सबसे पहले आप में निर्विचारिता आ जाती है। मानें आप सजग ह हैं, पूरी तरह से आप सजग हैं, अवेअर (जानते-समझते) हैं लेकिन आप निर्विचार हो जाते हैं, क्योंकि जब हम विचारों में रहते हैं, तो हम या तो भूतकाल में रहते हैं, या भविष्यकाल में रहते हैं, वर्तमान में नहीं, और जब ये कुंडलिनी का जागरण हो जाता है, तो जो विचार भूतकाल और भविष्य से आते हैं, वो रुक जाते हैं, समझ लीजिए, या हट जाते हैं, और उनके बीच की जो थोड़ी सी जगह जिसे विलम्ब कहते हैं, वो बढ़ जाती है और वहाँ पर हम अपने वर्तमान में आ जाते हैं। तो पूरे सजग होते हुए भी हम एकदम निर्विचार हो जाते हैं और तभी हमारी अध्यात्मिक उन्नति होती है। लेकिन ये घटित होना पड़ता है, ये नहीं कि हम बड़े पहुंच गए, हमने ये पढ़ लिया, हमको वो मिल गया है, उससे कुछ नहीं। ये एक घटना है, कि कुंडलिनी आपके त्रिकोणाकार अस्थि से उठ करके और छे चक्रों को छेदती हुई, अन्त में यहाँ से छेद जाती हैं, ब्रम्हरंध्र से। ये जब तक घटित नहीं होता है, तब तक कोई भी बात धर्म के बारे में कहना जो है, वो कभी-कभी निष्फल हो जाती हैं, क्योंकि आप धर्म की बात करें, उससे हो सकता है कि इन्सान बहुत अच्छा इन्सान हो जाए, सब कुछ हो जाए, पर उसे आत्मसाक्षात्कार प्राप्त नहीं हो सकता है। जब तक आत्मसाक्षात्कार प्राप्त नहीं होता है, तब तक जो हमारे अंदर छुपी हुयी हमारी शक्तियां हैं, उसका उद्बोधन नही हो सकता, उसको हम एक्स्प्रेस (व्यक्त करना) नही कर सकते, इसलिये हमें अब ये हमारे उत्क्रान्ति का आखिरी चरम, समझ लीजीये, एक लक्ष है, जैसे कुंडलिनी का जागरण हो जाता है, तो वो तो किसी तरह से ब्रह्मरंध्र को छेद देती है। लेकिन उसके बाद वो क्षण जो है, वो योग जो है, उसको जमाना पड़ता है, बहुत देर नहीं, थोड़ी देर की ध्यान धारणा। और पुराने जमाने में एक गुरू, परंपरा ही थी, एक गुरू का एक ही शिष्य होता था और दूसरा शिष्य नहीं। जिसको वो जागृति नहीं देते थे, करते करते बहुत कम लोगों के पास जागृति होती, और वो गर कुछ कुंडलिनी की बात करें तो लोग उनको बिल्कुल पागल समझते थे, जैसे कबीर ने कहा है, “कैसे समझाऊं सब जग अंधा”।

प्रश्न :–तो वो अन्य योग विधियों में क्या फर्क है?

माताजी :– वर्तमान मे जो सहजयोग है, मॉडर्न सहजयोग कहिये इसे। इसकी विशेषता ये है, कि सामूहिक तरीके से आप जागृति दे सकते हैं, हजारो को आप जागृति दे सकते हैं । अब रशिया जैसे देश में, एक-एक जगह, एक-एक गाँव में इक्किस हजार, बाईस हजार सहजयोगी हैं, और क्योंकि वो इतने जड़वादी नहीं हैं, मटेरियलिस्टिक नहीं हैं। जैसे हम लोग हैं, और बडे समझदार लोग हैं । उसके सत्तर फीसदी लोग बहुत समझदार हैं, तीस फीसदी लोग हम लोगों जैसे हैं, छोटी-छोटी चीज़ों के पीछे दौडना, ये करना, वो करना। पर सत्तर फीसदी लोग बहुत समझदार हैं और सूझबूझ के हैं। और पता नहीं उनको इतनी पहचान है, कि वहाँ किसी को उन्होने नहीं टिकने दिया, सिवाय मेरे, बाकी सबको भागा दिया। क्योंकि पता नहीं कैसे वो समझते हैं, कि मैं एक कोई सच्चे तरीके से काम कर रही हूँ। अब इधर भी महाराष्ट्र में बहुत कुछ हुआ, इतने गुरू आए, इतनो ने सिखाया पर महाराष्ट्र का हाल पता नहीं क्यों एकदम खराब हो गया है। वहाँ पर लोगों में वो खोज कम हो गयी और मॉडर्नीजम के तरफ बहुत जा रहे है। पर मुझे हैरानी यह है कि मैंने नहीं सोचा था कि उत्तर हिंदुस्थान में लोग इतने इससे सहजयोग  को पकड़ेंगे। पर जैसे कि कुछ आग लग गई हो, इस तरह से लोग पकड़ रहे हैं, और उसमें स्थित हो रहे हैं। तो ये चीज़ ऐसी है, कि उसके लिए कुछ कहना नहीं पड़ता। वो एक घटना, जैसे समझ लीजिए कि, आप ने बीज है वो जमीन में बो दिया, उसको बस अंकुरित होना पड़ता है। उसके लिए कोई आप न ही कुछ करते, कि सर के बल खड़े रहो, कि कुछ करो। क्योंकि उसके अंदर ये बंधा है और पृथ्वी में भी एक बंधन है, कि वो दोनों बंधन काम करते हैं और अपने आप घटित हो जाता हैं। ये जीवंत  क्रिया है, और उत्क्रांति की जो क्रिया आखरी जो है उसे हजारों लोग प्राप्त कर सकते हैं। पर ये दिन ऐसे हैं, बहार के तो दिन आ गए, कि बहुत से फूल आए हुए हैं जो फल हो सकते हैं। पर बहुत से ऐसे भी हैं कि जो इसको स्वीकार्य ही नहीं करेंगे, इसको पाने की ही नहीं कोशिश करेंगे। क्योंकि ये जिसको लास्ट जजमेंट कहते हैं वो टाइम आ गया है। अब आप चाहे तो सत्य को प्राप्त करें और न प्राप्त करें । तो इससे मनुष्य को बहुत उपलब्धियां होती है। सबसे तो जो उपलब्धि होती है, वो ये कि आपको परम चैतन्य महसुस होता है। आपके उंगलीयो पर और आपके तालु से भी आप देख सकते हैं कि ठंडी-ठंडी बड़ी सुन्दर सूदिंग, बहुत ठंडी नहीं, सूदिंग ऐसी, बहुत हवा निकलती है। आदिशंकराचार्य ने इसे ‘सलीलम-सलीलम’ कहा। तो ये जो हाथ में व्हायब्रेशन्स ठंडे-ठंडे आते हैं, इसको स्पंद कहा है उन्होने, स्पंद होता है।अब उससे ये जो आपके सिम्पेथेटिक, ये पाच, छे और सात इस तरह से ये सिम्पेथेटिक एंडिंग्स है। तो इसे चक्र हैं ये सारे, और आपको पता हो जाता है कि आपका कौन से चक्र में गड़बड़ है। उंगलियों पे पता हो जाता है, दूसरों के कितना है ये भी पता हो जाता है, क्योंकि सामूहिक चेतना में आप जागृत हो जाते हैं। एक नया आयाम, एक नया डायमेंशन, आपके अंदर आता है। जिसमें आपके अंदर सामूहिक चेतना आ जाती है। आप दूसरे इन्सान के भी चक्रों को देख सकते हैं। जब आपने दूसरे देख लिया, अपने भी जान लिये। गर आप ये सीख ले, इसको हम शुद्ध विद्या कहते हैं, कि ये चक्र कैसे ठीक किया जाएं? तो आप उनकी भी मदद कर सकते हैं और अपनी भी मदद कर सकते हैं। अब दूसरी शक्ति जो जागृत होती वो ये कि आप भी दूसरों को आत्मसाक्षात्कार दे सकते हैं। आप भी कुंडलिनी को उठा सकते हैं, आप भी उनकी शारीरीक, मानसिक, बौद्धिक और अध्यात्मिक जो कुछ भी परिस्थिति है, उसे ठीक कर सकते हैं। इस प्रकार हम सारे लोगों को ही ठीक कर सकते हैं। जो यहां आयें और इसको प्राप्त करना चाहें। जिससे कि सारे ही समाज का भी उद्धार हो सकता है। इतना ही नहीं, अपने देश का उद्धार हो सकता है, सारे विश्व का उद्धार हो सकता है। और इसके घटित होने से जो और दूसरी बात बहुत बड़ी हो जाती है, वो ये कि हमारे अंदर धर्म जागृत होता है, अंदर जागृत होता है, बाह्य में नही। जैसे कि कोई हिन्दू हो, चाहे मुसलमान हो, चाहे ईसाई हो, वो कोईसा भी पाप कर सकता है, कोईसा भी गलत काम कर सकता है, उसके उपर, उसके धर्म का कोई बंधन नहीं पड़ता है। लेकिन ये चीज़ ऐसी है, कि जब आपके अंदर धर्म जागृत हो जाता है तो फिर आप कोई अधर्म काम कर ही नहीं सकते हैं। आपके अंदर अनुकम्पा, करुणा, ये सब जागृत हो जाता है और ऐसा होते हुये भी आप अत्यंत शक्तिशाली, डाइनॉमिक हो जाते हैं आप कितने कार्य करते रहें, कुछ भी करते रहें आपको थकान नहीं आती और आप बहुत प्यार से, बहुत शांतिपूर्वक, सब कार्य करते हैं। इसी से आपके अंदर जो शांति का स्थान है, वो आप प्राप्त करते हैं, तो आप एकदम शान्त हो जाते हैं, अंदर से। अब जो आदमी है, बड़ा गुस्सेला है, ये है, वो है, एकदम वो शान्त हो जाता है, क्योंकि आपके अंदर जो विकृतियां हैं, वही ठीक हो जाती हैं। सारी दुनियाभर की विकृतियां जो हमारे अंदर है, वो इन चक्रों कि वजह से है, और इधर चक्र ठीक हो गये, तो सब विकृतियां ठीक हो जाती। बहोत से लोगो मे मैंने देखा है, कि शांति के बड़े-बड़े ऑर्गेनाइजेशन बनाये हैं, और  उनको अवार्डस मिले, उनके हृदय में शांति नहीं, तो वो दूसरों को क्या शांति देंगे। तो मनुष्य एकदम शांत हो जाता है, और हमने कहा, हमारे यहाँ साठ देशों में ये कार्य हो रहा है और हजारों लोग आते हैं, साथ मिलते हैं, जुलते हैं, कभी कोई झगड़ा, कोई ऐसी, कुछ नहीं, कभी नहीं सब प्रेम से रहते हैं। हाँ कभी-कभी आपस में झुल, चलती रहती हैं, पर वो मतलब ये कि मजाकिया और दोस्ती, ऐसी दोस्ती आपने देखी नहीं। फिर वो आदमी इंग्लैंड का हो, चाहे वो रशिया का हो, चाहे वो जापान का हो, कहीं के भी, एक ये चीज, जिसको कहते हैं कि सामूहिक प्रेम आपस में आ जाता है और उसके कारण धर्म जब जागृत हो जाता है। तो ये पता चल जाता है कि सब धर्म समग्र है, उनकी समग्रता समझ में आ जाती है। आप किसी भी धर्म को बुरा नहीं कहते हैं, और सब धर्म के जितने भी प्रवर्तक हो गए सब को, सब की पूजा करते हैं।

प्रश्न :- श्री माताजी, क्या ये सही बात है, के सहजयोग से अनेक मानसिक व शारीरीक रोगों से मुक्ति होती है?

माताजी:- आपका जो चक्र है, उनके होगे से जो शारीरिक प्रश्न है जैसे कि - साइको सोमाटिक डिसीजेस है, कैंसर आदि, जो डॉक्टर्स ठीक नहीं कर सकते है, वो सहजयोग से ठीक हुये, इसमें कोई शक नहीं। पर पहले आपको सत्य को खोजते हुये आना चाहिए, ना कि आप बिमारियां लेके पहुंच गये। सत्य को खोजने वालों को बिमारी से मुक्ति मिल जाती है और वो दूसरों को भी दिलवा सकते है। पर पहले जो है आपको खोज होनी चाहिए क्योंकि आप सोच सकते हैं कि, परमात्मा के पास सबसे ज्यादा बुद्धि है, कॉमन-सेंस। तो वो देखते हैं कि जो लोग किसी काम के नहीं उनको ठीक करने से भी वो किसी को प्रकाश नहीं दे, तो ऐसे दिये कायको ठीक करो। वो ऐसे ही दिये ठीक करना चाहते है, हालाकि ऐसे भी दिये ठीक हो जाते हैं, कि जिससे कि सब दूर प्रकाश मिले। वो प्रकाशमान होके दूसरों को प्रकाश दे, दूसरों का फायदा करें। इसी तरह से सहजयोग फैलने वाला है। सहज का मतलब है, “सह” मानें आप के साथ, “ज” मानें पैदा हुआ, ऐसा ये एक सहज विश्वधर्म है और जब इसे आप प्राप्त होते हैं, तो दुनिया भर की छोटी-मोटी नहीं, ये जो कुछ भी हमारे शडरीपु हैं, सब पता नहीं कहां गायब हो जाते हैं । आपको जो प्राप्त होता है, वो है एकमेव सत्य, एब्सोल्यूट ट्रुथ, एकमेव सत्य। तो गर दस आदमी भी बैठे रहेंगे, तो वो एक ही बात कहेंगे। किसी से पुछा जाए कि इनको क्या तकलीफ है, सब कहेंगे इनको ये तकलीफ है, डायग्नोसीस भी होता है। सब एक ही बात, सत्य को जानते हैं। तो झगड़े का कोई सवाल नहीं आता है, कोई वाद-विवाद उस पर हो नहीं सकता, सबका एक ही मत हो जाता है, अपने आप, सहजयोग एक बडा भारी आशीर्वाद है, क्योंकि जब आप परम चैतन्य के ही आश्रय में आ गए। तो ये तो परमात्मा के दरबार में आप आ गए, उसकी गवर्नमेंट है, जो बड़ी बहुत समर्थ है और सतर्क है, एफिशीयंट है। इतने आशीर्वाद क्षण-क्षण आपको हर कदम पर दिखाई देते हैं कि आप हैरान हो जाएंगे कि, ये कहां से सब हो रहा है और हर एक आदमी मेरे पास चिट्ठियों पर चिट्ठियाँ लिखता है कि, माँ ये बताइये कि ये कैसे हो गया, हमें तो ये चमत्कार हो गया, वो चमत्कार हो गया। ये ठीक हो गयी, वो ठीक हो गया, कहा चलो जाने दो, तुम नहीं जानते. तुम कहां बैठे हो। इसी प्रकार एक ये जो इस सतह पर हम रह रहे हैं ये सब माया है और असलियत, रियालिटी की जो, जो अपनी छाया है, उसमें उतरना चाहिये । जब उसमें उतरें तो लगता ही नहीं कि हम कुछ कर रहे हैं, सब कुछ हो ही रहा है, सामने ही हो रहा है, कुछ करने की ज़रूरत क्या है और इसके अलावा जो है आपका चित्त जो है, एकदम शुद्ध हो जाता है। जैसे हमने देखा कि बहुत से लड़के, फॉरन के खासकर, कर के , पूरी समय आँख घुमती रहती है, कोई औरत दिखी तो, कोई चीज दिखी तो, बोले तंग आ गये इससे। मैंने कहा अच्छा ठीक है, कोई बात नही, जागृति के बाद मैंने कहा तुम जमीन के ओर देखो, थोड़ी देर। वो ऐसे चलते थे, करते करते, अब उनकी इतनी शुद्ध हो गयी आँख, एकदम निर्मल। तो वो चित्त ही शुद्ध हो जाता है, पर शुद्ध ही नहीं होता है। चित्त ऐसा होता है, कि ऐसे इन्सान का एक कटाक्ष भी किसी पर पड़ जाए, तो उस आदमी की भलाई हो जाती है, किसी घर में चला जाए, तो वहाँ शांती आ जाती , जहां ख़ड़ा हो जाए उसके एक नजर में इतनी शक्ति आ जाती है। क्योंकि इतनी शुद्ध, शक्ति  होती है और बिल्कुल निर्वाज्य प्रेम होता है उसका। सो ये चित्त जो है, ये कार्यान्वित होता है, एक्टिव हो जाता है, जहां भी चित्त भेजिये । अब आपको बैठे-बैठे सोचना है, कि फलाने का क्या है, और आप वाइब्रेशन्स दीजिये, फौरन पता चल जायेगा। जैसे कि आपका ईथर है, इससे भी एक सटल-ईथर है, वो सारा कम्युनिकेट करता है, वो सब बताता है। अब ये सब शक्तियां हैं और चारो तरफ फैली हुयी परम शक्तियां भी हैं, अब जैसे इतने सुन्दर फूल हैं, आप देख रहे हैं, तो आप इसको सोचते भी नहीं कि कितना बड़ा चमत्कार है, बताईये, लेकिन कोई सोचता नहीं, ये जीवन्त शक्ति है। इसी तरह हृदय है, इस के बारे में भी कोई नहीं सोचता, कि ये कैसे चल रहा है। डॉक्टर से पूछोगे, तो ऑटो-नॉमस नर्वस-सिस्टिम है, ऑटो कौन है? बहुत सी बातों का जवाब है ही नहीं साइंस में, सबसे तो बड़ी चीज़ है, कि साइंस में ये जवाब नहीं है कि आप क्यों आएं इस दुनिया में?, आप आये हैं परमात्मा के साम्राज्य में जाने के लिए और मज़े उठाने के लिए और सारे संसार का कल्याण करने के लिये । ये जब आपको ज्ञात हो जाता है, तो इसमें पैसा, हम लोग तो पैसा लेते नहीं, आप जानते हैं। बगैर पैसे के ही सब लोग लगे रहते हैं, अब इतना बड़ा कार्य हो रहे हैं। मेरे तो कोई सेक्रेटरी भी नहीं है, जो देखे, वो ही मेरे सेक्रेटरी है और सब बिल्कुल पूरे मन से कार्य करते हैं। उसी में उनको आनंद आता हैं और इसी की बाते करते रहते हैं, और कोई बात ही नहीं, कि किसका कैसे कल्याण किया जाया, उस देश को कैसे ठीक किया जाया, उसे कैसे ठीक किया जाया, बस इसी पे लगे रहते हैं। तीसरी जो सबसे ऊँची बात है इसमें कि, आप एक आनंद में उतर जाते हैं, सुख और दुख जो है, ये सिर्फ हमारे अहंकार के दो साइड्स हैं, जैसे समझ लीजिये कि एक रुपये के दो होते हैं। उसी प्रकार, जब आपका अहंकार बहुत प्रज्वलित हो जाये और बहुत खुश हो जाये, तो आप सुखी हैं, जब उसमें जरासा कहीं कोच पड़ जाये तो आप दुखी हैं। पर इसमें आने पर आप आनंद में हो जाते हैं, आनंद में द्वैत नहीं है अद्वैत है, ड्युयालिटी नहीं है, बस आप देखते रहते हैं, सब चीज को, और सब चीज का आप आनंद उठाते रहते हैं। मतलब ये कि आप एक साक्षी-स्वरूपत्व में आ जाते हैं, हर एक चीज एक ड्रामा है, आप इस तरह से देखते हैं। इसलिए आजकल का जो टेंशन और स्ट्रेस वैगरा कि, ये तो सब गायब हो जाता है। मैं तो सब से मजाक में कहती हूँ, कि यहाँ देखो अब छेद हो गया है तो सब चीजे निकल जायेंगी। लेकिन समझने की बात ही है कि ये कि ये सब हमारे अंदर है, ये समा है, इस वक्त होने वाला है। आपको इसके लिए पैसे नहीं देने हैं, पर तो भी लोग सब चोर-चकोर इस तरह के गुरुवों के पास घूमते हैं, तो अब क्या किया जाये? उनकी बुद्धि को कोई बदल तो नहीं सकता, सो इस वक्त ये सोचना चाहिए कि हमें पाना क्या है? हमें अपनी पूर्णता पानी है और उसके लिए कुछ आपको करना नहीं है, कुछ देना नहीं, थोड़ा समय देना पड़ता है, बहुत थोड़ा सा। लेकिन जब इसमें आप उतर आते हैं, तो यह तो ज्ञान का सागर है, प्रेम का सागर, करुणा का सागर और सबसे बढ़के तो एक क्षमा का सागर है। पहले कोई भी आपने गल्ती करी हो, कुछ भी हो, सब भूलना पड़ता है सहजयोग में। बिल्कुल गिल्टी नहीं फील करने का, बस आप सबको क्षमा कर दीजिये, काम खतम। इतने जल्दी यह कार्य होता है, हजारों लोगों का, कि उसके लिए लोग आश्चर्यचकित होते हैं, कि माँ कैसे हजारों का, अभी एक लाख लोग कहते हैं पूना में आये थे और सब लोगों ने हाथ उठा दिये कि हमको तो महसूस हो गया, पर टिकते कितने हैं और कितने उठते हैं इसमें, यह कभी।

प्रश्न :-  श्री माताजी, आप अपने हर सार्वजनीक कार्यक्रम में, हजारों को कुंडलिनी जागृति का अनुभव देती हैं, क्या आप इस कार्यक्रम के जरिये हमारे दर्शकों को भी कुंडलिनी जागृति का अनुभव दे सकती हैं?

माताजी:– ऐसी कोई बात नहीं, हॉंगकॉंग में हमने किया था। हॉंगकॉंग गए थे तो वहाँ के जो कोई थे टेलिविजिन वाले जो बिचारे उन्होंने ऐसे किया था। तो बहुत लोगों ने चिठ्ठियां भेजी पर फिर उनको, फिर से सामुहिक तौर से इकठ्ठा किसी ने किया नहीं, ये नहीं किया और उस तरह से वहाँ अब वहाँ हॉंगकॉंग में वो लोग फिर से जुट गए, वो तो बिल्कुल हो सकता है।

प्रश्न :- क्या अब कर सकते है?

माताजी: अभी, अच्छा जितने भी लोग देख रहे हैं वो अपने जूते उतार लें, और अपना चश्मा उतार लें, जूते इसलिए कि ये जो जमीन है, पृथ्वी तत्व है, ये हमारी सब गड़बड़ियां जो हैं, हमारे अंदर जो विकृती है, उसे खीच लेती हैं, अब चश्मा भी उतारना है