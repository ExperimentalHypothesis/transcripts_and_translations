26 जुलाई 1995
Public Program
Centre of Hygiene, Sofia (Bulgaria)
Talk Language: English | Translation (English to Hindi) - Draft
सार्वजनिक कार्यक्रम। सोफिया (बुल्गारिया), 26 जुलाई 1995।

मैं आप सभी को नमन करती हूं, जो यह जानने आये हैं कि, मानवता को कैसे बचाया जाए।

यह केवल बुल्गारिया की नहीं, बल्कि पूरी दुनिया की समस्या है। दुनिया भर में हर दिन पर्यावरण की  समस्याओं के बारे में जागरूकता है। लेकिन जो भी साधन अपनाये गए हैं वे हमारी गिरावट को रोकने के लिए पर्याप्त नहीं हैं। अब मैं आपको कुछ सच्चाइयों के बारे में बताने जा रही हूँ, जिन्हें यदि हम हासिल करते हैं, तो हम अपनी पर्यावरण की समस्या को बहुत बेहतर तरीके से हल कर सकते हैं।

बाह्य रूप से हम समझते हैं कि हमें मशीनरी को कम करना है। औद्योगीकरण, जिस तरह से यह अनुपात से बाहर हो गया है, उसने बहुत सारी समस्याएं पैदा की हैं। यदि हम 50 साल पहले के भारत के बारे में कहें तो हम आजादी के लिए संघर्ष कर रहे थे। तब महात्मा गांधी ने सुझाव दिया, "क्यों न हम हाथ से बनी चीजें, हाथ से बने कपड़े, हाथ से बुने हुए कपड़े, गांवों की हस्तनिर्मित चीजें इस्तेमाल करें।" और इस विचार ने काम किया क्योंकि हम मैनचेस्टर की मशीनरी को रोक सकते थे, जो हमें इंग्लैंड से ये सारे कपड़े बेच रहे थे। पश्चिम में, हाथ से बनी चीजों का उपयोग करने का एक बड़ा आग्रह है, जो कि अधिक महंगी है। मुझे आश्चर्य हुआ कि बुल्गारिया कलाकारों से बहुत अधिक भरा है, बहुत सारे कलाकार हैं, बहुत सुंदर हैं। आप कह सकते हैं, वे न केवल चित्र और पेंटिंग बनाते हैं, बल्कि वे ऐसी चीजें बनाने में बहुत सिद्धहस्त हैं, जो हाथ से चलती हैं।

अब उद्योग की वृद्धि दर को निर्धारित करने के लिए, हमें कुछ सरल जीवन अपनाना होगा, जिसमें हम बहुत सी चीजों का उपयोग नहीं करते हैं।

उदाहरण के लिए भारत में प्रत्येक परिवार के पास प्रत्येक व्यक्ति की आर्थिक स्थिति के आधार पर, पीतल या चांदी की एक प्लेट होगी। लेकिन इन दिनों प्लास्टिक की बनाई जाती हैं, जो डिस्पोजेबल होते हैं। अमेरिका में भी ड्राइंग रूम में, उनके पास निपटान योग्य चीजों के लिए इस तरह की एक रद्दी की टोकरी होती है, वे हमेशा निपटान योग्य होती हैं। मुझे लगता है कि यह एक श्रम बचत है, चूँकि, अमेरिका में इस तरह से बहुत सारे कचरे का निर्माण किया गया है कि,  वे नहीं जानते कि इसके साथ क्या करना है।

यदि आप न्यूयॉर्क के लिए उड़ान भरते हैं, तो आप यह देखकर आश्चर्यचकित होंगे कि पूरा समुद्र सभी प्रकार के कचरे से भरा हुआ है। यह मीलों तक फैला हुआ है।

सारे इस प्रकार के पानी में, मछली जीवित नहीं रह सकती है। और इतने सारे उद्योग हैं कि उनके कचरे को हडसन नदी में जाना पड़ता है। यह समझने का एक तरीका है कि हमने अपने परिग्रही स्वभाव का अनावश्यक रूप से विस्तार किया है। वे कहते हैं, यह हमारी विशिष्टता के लिए है कि हमारे पास इस प्रकार की प्लेटें हैं, प्लास्टिक की प्लेटें हैं, दूसरे के पास एक अन्य प्रकार की प्लास्टिक की है।

लेकिन प्लास्टिक स्वास्थ्य के लिए अच्छा नहीं है। और इसकी खूबी यह है कि यह किसी भी चीज में घुस सकता है, कपड़ों में घुस सकता है, अंदर घुस सकता है। अब मुश्किल बात यह है कि लोगों को जागरूकता के लिए समझाने के लिए उन्हें बदलाव में बहुत अधिक समय लगेगा।

जैसा कि आप जानते हैं कि सभी प्रकार के प्रदूषण हैं जो हमें परेशान कर रहे हैं। वे बहुत सारी कारों, और ऐसे सभी वाहनों का उपयोग कर रहे हैं जो प्रदूषण पैदा करते हैं। लेकिन अगर आप कहते हैं कि आपको बैलगाड़ी का उपयोग करना चाहिए या आपको घोड़ों या गधों का उपयोग करना चाहिए, तो कोई भी इस विचार को पसंद नहीं करेगा।

चूँकि यह आधुनिक दुनिया बहुत तेज़ हो गई है और इस गति के कारण लोग बस ज़रूरत से ज़्यादा तेज़ी से काम करना चाहते हैं।

घड़ियों की एक बड़ी गुलामी है। यही आधुनिक जीवन है। इन सभी चीजों को बहुत आसानी से नहीं बदला जा सकता है, मैं समझती हूं। और ये कारक जो प्रदूषण पैदा करते हैं, उन्हें केवल विरोध करने, या चिल्लाने या सभी प्रकार की चीजों से नियंत्रित नहीं किया जा सकता है।

अब उन्होंने कहा कि पेरिस रेलवे स्टेशन में बम विस्फोट हुआ था क्योंकि यह संदेह है कि लोग राष्ट्रपति चिरक के खिलाफ हैं, जिन्होंने दक्षिण प्रशांत क्षेत्र में परमाणु प्रयोग की योजना बनाई थी।

इस तरह की हिंसा भी लोगों को गलत काम करने से नहीं रोक रही है। इनकी वजह से, ये सभी घटनाएँ और मामलों के प्रभारी बहुत आक्रामक लोग, हम जो पाते हैं कि इंसान खुद बहुत अराजक हो गया है। वे बहुत भ्रमित हैं। तो गति बनाए रखने के लिए हमारे पास ये कंप्यूटर और वे सभी चीजें भी हैं, लेकिन हमें नहीं पता है कि,यह हमारे लिए क्या कर रही है ।

पुरुषों की यह एक धन आधारित विचारधारा है, जो उनकी पूरी जीवन शैली पर कार्यरत है। और किसी को भी भविष्य की परवाह नहीं है कि क्या होने जा रहा है। उनके पास पूर्ण ज्ञान और संतुलन की कमी है। एक बार जब वे कुछ करना शुरू करते हैं तो उन्हें अति पर ही जाना होता है। किसी चीज में संयम नहीं है; यह एक प्रकार का उतावलापन है जो वे अपना लेते हैं।

तो हमें अब सोचना होगा, हमें क्या करना चाहिए। विकास प्रक्रिया में, जैसा कि आप जानते हैं, लोगों ने विभिन्न बाधाओं के लिए प्रतिरक्षा विकसित की। जानवरों ने जिस तरह के वातावरण का उन्हें सामना करना पड़ता है उस के अनुरूप नए प्रकार के अंगों और चीजों का विकास किया।

क्या इस बात की कोई संभावना है कि, हम मनुष्य इन आधुनिक कालखंड में, पर्यावरण समस्याओं के इस हमले के लिए प्रतिरक्षा विकसित कर सकते हैं। यदि हम ऐसा कर सकते हैं तो व्यक्ति के महान अस्तित्व का सवाल है।

पहली सभी प्रकार की नई बीमारियां हैं जो उभर आई हैं। नवीनतम जिसे आप [एपिस] बीमारी के रूप में कहते हैं, यह तब होता है जब संपूर्ण चेतन मन पंगु हो जाता है। जब लोग बहुत अधिक सोच और योजना के चरम पर जाते हैं, तब वे इस रोग को विकसित कर लेते हैं।

अब यह अमेरिका और इंग्लैंड में भी बहुत अधिक हो रहा है। बहुत सफल लोग लकवाग्रस्त बन जाते हैं, जहां तक ​​उनके शरीर का संबंध है। उनका मस्तिष्क ठीक काम कर रहा है, लेकिन होशपूर्वक वे कुछ नहीं कर सकते। अनजाने में वे कुछ चीजें कर सकते हैं, लेकिन होशपूर्वक वे इस तरह एक गिलास भी नहीं उठा सकते हैं। वे वास्तव में सरीसृप की तरह हो जाते हैं और आपको उन्हें अपने शरीर पर बड़ी मछलियों की तरह ढोना  पड़ता है। लेकिन जब वे बात करते हैं, तो वे एक महान वैज्ञानिक, महान पेशेवरों की तरह बात करते हैं।

मुझे लगता है कि, जहां तक ​​अति गतिविधि की प्रकृति द्वारा रोकथाम की बात है यह अब अंतिम शब्द है। इसके साथ ही पर्यावरण भी, एक समस्या को गतिशील करता है। चूंकि साँस लेना बहुत मुश्किल है और इसलिए इस प्रदूषित वातावरण में, वे ठीक से सांस नहीं ले सकते हैं। इसलिए हमें इस मामले में जांच करनी चाहिए कि क्या कोई रास्ता है। यदि विज्ञान मदद नहीं करता है, तो हमें विज्ञान से परे जाना चाहिए। विज्ञान के साथ परेशानी यह है कि यह नैतिकता के विचार से परे है, यह नैतिकता विहीन है, कोई नैतिकता नहीं है। और एक बार यह आक्रामक लोगों के हाथों में चला जाता है, तो यह बहुत विनाशकारी हो जाता है।

इसलिए आज मैं यहां आपको समाधान के बारे में बताने वाली हूं। यह मेटा साइंस है ऐसा आप कह सकते  हैं। आपको आँख बंद करके मेरी बात स्वीकार नहीं करना चाहिए। पहले से ही हमारे पास अंधविश्वास की पर्याप्त समस्या थी। लेकिन जो भी मैं आपको बता रही हूं, आपको इसे एक परिकल्पना के रूप में स्वीकार करना चाहिए,  वैज्ञानिक  की तरह। और कृपया अपना दिमाग खुला रखें। अब यदि आप पाते हैं कि मैं जो कहती हूं वह साबित हो सकता है और ऐसे सबूत हैं जिन पर आपको विश्वास करना चाहिए, क्योंकि यह पर्यावरण समस्याओं को हल करेगा। यह आपके लिए, आपके परिवार के लिए, आपके देश के लिए, पूरी दुनिया के लिए परोपकारी है।

मैं हमारे विकास की सफलता के अंतिम चरण के बारे में बात कर रही हूं। हम जागरूकता के इस मानवीय स्तर तक तो पहुंच चुके हैं। लेकिन फिर भी हम पूर्ण नहीं हैं और हमें पूर्ण ज्ञान नहीं है और हमारी प्रतिरक्षा क्षमता भी अधिक नहीं है।

तो आइए जानें कि क्या हमारे भीतर कुछ अन्य तंत्र है, जो इसे कार्यान्वित कर सकते हैं। उन्होंने यहाँ वह तंत्र का चित्र प्रदर्शित किया है जो कि इसे हमारे भीतर कार्यान्वित करता है - प्रतिरक्षा की भूमिका।

त्रिकोणीय हड्डी में, जैसा कि आप देखते हैं, एक ऊर्जा (कुण्डलिनी)है, जो एक अवशिष्ट ऊर्जा है, जो इस सफलता के इस अंतिम चरण के लिए है।

यह ऊर्जा पवित्र थी चूँकि यूनानियों को इसके बारे में पता था, उन्होंने इसे पवित्र (सेक्रम)हड्डी कहा। अब यह ऊर्जा मौजूद है, हमारे पास इसके सबूत हैं, और आप इसे विकास की इस प्रक्रिया के एक निश्चित चरण में स्पंदित होते हुए भी देख सकते हैं। जहाँ तक हम जानते हैं कि हमारे पास तीन प्रकार के स्वचालित तंत्रिका तंत्र, बायां एवं दायाँ अनुकंपी और परानुकंपी  है।

और चौथा हमारा मध्य तंत्रिका तंत्र है, आप कह सकते हैं कि जिसमे हमारी विकास प्रक्रिया के दौरान जो कुछ घटित होता है, उसकी रिकॉर्डिंग की जाती है। तो ये तीन ऊर्जाएं जो स्वयं चालित तंत्रिका तंत्र द्वारा संचालित हैं जैसा की डॉक्टर इसे कहते हैं। अब हमें पूछना चाहिए कि यह ऑटो कौन है? ऐसी बहुत सी बातें हैं जिनका विज्ञान जवाब नहीं दे सकता। उदाहरण के लिए ये फूल, हम नहीं जानते कि वे धरती माता द्वारा कैसे बनाए गए हैं। चूंकि यह एक जीवंत प्रक्रिया है। चिकित्सा विज्ञान में ऐसी कई चीजें हैं जिनका वे जवाब नहीं दे सकते हैं।

एक नियम के तौर पर जो कुछ भी इस शरीर में बाहरी होता है उसे बाहर निकाल दिया जाता है। लेकिन जब भ्रूण, बच्चे का भ्रूण बनता है। इसे फेंका नहीं जाता, इसे संरक्षित किया जाता है, देखभाल की जाती है, पोषित किया जाता है और उचित समय पर इसे बाहर निकाला जाता है।

अन्य कई चीजें हैं जैसे कि दो रसायन एसिटाइलकोलाइन और एड्रेनालाईन हैं। वे रसायन हैं लेकिन वे शरीर में अलग तरह से काम करते हैं। आप यह नहीं समझा सकते हैं कि ऐसा क्यों होता है, इसका मतलब है कि हमें अपने भीतर बहुत गहराई से तलाश करना चाहिए।

अब मेरे अनुसार, इसे सिर्फ एक परिकल्पना के रूप में लें, हमारे भीतर सात केंद्र, ऊर्जा केंद्र हैं। और जब यह शक्ति, जो मैंने आपको बताई थी, पवित्र अस्थि में है, इन केंद्रों के माध्यम से उठती है, इसे एकीकृत करती है और इसका पोषण भी करती है।

अब मैं आपको बताऊंगी कि कैंसर कैसे होता है। हमारे पास ये केंद्र, बायां और दायाँ अनुकंपी तंत्रिका तंत्र से परानुकंपी तंत्रिका तंत्र में हैं। अब अगर आप शारीरिक और मानसिक गतिविधि के लिए अपने दाहिने हिस्से को बहुत गतिशील कर रहे हैं, जब इस केंद्र से ऊर्जा बहुत अधिक उपयोग कर ली जाती है और यदि बाईं तरफ कुछ घटित होता है तो यह टूट जाता है। और यह मुख्य ऊर्जा स्रोत (परमात्मा) के साथ अपना संबंध खो देता है। और तब असाध्य रोग बस जाता है। इस पर मस्तिष्क का कोई नियंत्रण नहीं है।

इस जागृति के द्वारा मैं आपको विश्वास दिलाती हूं, हमने भारत हर तरफ  कैंसर को ठीक किया है। बिना किसी दवा के केवल आपकी अपनी ऊर्जा के माध्यम से यह हुआ है।

कई अन्य बीमारियां हैं विशेष रूप से मैं आपको उस एक के बारे में बताउंगी, जो किसी व्यक्ति को अति गतिविधि करने पर होती है, जब वह बहुत अधिक सोचता है। अब, जो मैं बता रही हूं उस तरह का आघात इन पर्यावरण समस्याओं से आ सकता है। मुझे लगता है कि ऐसा ज्यादातर हो जाता है। अब एक चक्र जिस के बारे में, मैं आपके साथ पर चर्चा करूंगी, चूँकि मुझे बताया गया कि, "यहां कुछ डॉक्टर बैठेंगे।" क्या यहां कुछ डॉक्टर बैठे हैं? क्या आप अपने हाथ उठाएंगे, यदि आप डॉक्टर हैं तो कृपया?

तो यह सभी के लिए है। चाहे वे डॉक्टर हों, या वे योजनाकार हों, या वे किसी प्रकार का उद्यम कर रहे हों, सभी लोगों के लिए, हम इसे दायाँ बाज़ू तरफ़ा लोगों के लिए कहते हैं। जो बहुत ज्यादा सोचते हैं, जो कुछ बनाने या कुछ करने में बहुत अधिक समय खर्च कर रहे हैं, या जिन्हें आप तथाकथित रचनात्मक लोग कह सकते हैं।

आप को देखना चाहिए कि, इस अति गतिविधि से क्या घटित होता है, सबसे पहला इंसान की अति गतिविधि ने पर्यावरण समस्या पैदा की है। यदि वे थोड़ा सा शांत हो सकते हैं, तो हमारे लिए यह समस्या कम  होगी।

उदाहरण के लिए, एक आदमी एक कारखाना शुरू करता है, फिर वह उसमें से कुछ पैसे कमाता है,तब फिर वह एक अन्य कारखाने को शुरू करता है, फिर कोई और कारखाना,फिर एक और कारखाना  या यह कोई ऐसा व्यक्ति हो सकता है, जो उदाहरण के लिए एमए की पढ़ाई कर रहा हो, फिर वह एम फिल करना चाहता है। फिर वह पी. एच. डी. करना चाहता है। और ऐसे ही चलते जाता है। साथ ही नौकरशाह, जो बहुत अधिक योजना बना रहे हैं, राजनेता, हर समय अपनी सीमित मस्तिष्क ऊर्जा का उपयोग करके पेचीदगी पैदा करते हैं। वे सभी इस दायीं बाज़ू समस्या का सामना करते हैं।

हमारे अनुसार दायीं बाज़ू नाड़ी का उपयोग मानसिक और शारीरिक कार्य के लिए किया जाता है। और इसके साथ बहुत सारी समस्याएं हैं जैसे थकान और तनाव और यह [एपिस] बीमारी भी।

इन सात चक्रों में से एक, जैसा कि आप वहां देखते हैं, दूसरा वाला हम इसे स्वाधिष्ठान कहते हैं, जो मेडिकल शब्दावली में महाधमनी जाल the Aortic Plexus की देखभाल करता है। लेकिन यह मस्तिष्क में धूसर (ग्रे) कोशिकाओं के लिए ऊर्जा की आपूर्ति करता है। जब आप अत्यधिक सोचते हैं तो मस्तिष्क की ग्रे कोशिकाओं के लिए ऊर्जा की आपूर्ति करने के लिए इसे अत्यधिक काम करना होता है  ।

इस एक चक्र को लीवर, अग्न्याशय, प्लीहा, किडनी और आंतों की भी देखभाल करनी है, विशेष रूप से आंतों के निचले हिस्से की। अब जब आप बहुत अधिक सोच रहे हैं, तो सबसे पहले क्या होता है, लिवर बिगड़ता है, लिवर का काम शरीर में मौजूद सभी जहरीले पदार्थों को बाहर निकालना है, ऐसा वह संचारित रक्त में गर्मी उत्पन्न करके करता है । लेकिन जब यह बिगड़ता है, तो गर्मी ऊपर की ओर स्थानांतरित हो जाती है और वहां एक छोटा केंद्र दायीं बाज़ू में होता है, इसे हम (राइट हार्ट) दायाँ हृदय कहते हैं, यह वह है जो प्रभावित हो जाता है, जो फेफड़ों की देखभाल करता है और फिर व्यक्ति को अस्थमा हो जाता है एक गंभीर प्रकार। इसके अलावा इस पर्यावरण समस्या के सक्रिय होने से भी वैश्विक गर्मी पैदा होती है और उस तरह से फेफड़ों में गाढ़ा कफ़  जमा हो जाता है।

दूसरी समस्या तब आती है, जब युवा टेनिस खेलते हैं या, बहुत भारी शारीरिक व्यायाम भी करते हैं और बहुत शराब पीते हैं, सोचते हैं, तब उन्हें दिल का दौरा पड़ता है, दिल घात हो जाता है। बहुत बड़े स्तर का दिल का दौरा, जो घातक है। और बहुत युवा लोग मर जाते हैं; 18 से 25 तक, ऐसे कई सामान्य मामले हैं।

साथ ही लोगों में समुद्री किनारे पर जाने और गर्मी लेने का भी क्रेज है। जैसा कि पहले से ही उनका लिवर  बिगड़ा पड़ा है, जो बहुत गर्मी दे रहा है, और फिर वे धूप में जाना और बैठना चाहते हैं परिणामस्वरूप उन्हें त्वचा कैंसर हो जाता है।

लगभग 25 साल पहले इन भयानक बीमारियों के बारे में कोई नहीं जानता था। वे कभी बाहर नहीं गए, वे घर में बैठते थे, एक-दूसरे से बात करते, लेकिन कोई नहीं जानता था कि लोग छुट्टी पर चले जाए और, अपना सारा पैसा खर्च कर दें।

लेकिन कुछ उद्यमी इस स्मार्ट विचार के साथ आए और इस व्यवसाय को शुरू किया। उदाहरण के लिए, मैंने इंग्लैंड में देखा है, यदि वे लोग दक्षिण से है तो, वे उत्तर में जाएंगे और उत्तर वाले दक्षिण में आएंगे। और पूरे सप्ताहांत वे अपने बच्चों के साथ ऊपर-नीचे हो रहे हैं, पूरा सप्ताहांत जीवन बहुत व्यस्तता में व्यर्थ गंवा रहे है। वे केवल सभी पैसे बचाते हैं,छुट्टियों के लिए, और महिलाएं भी इस तरह का शरीर बनाने की कोशिश करती हैं ताकि वे इसे सूर्य के सामने उजागर कर सकें।

दूसरी बात जो आपके साथ होती है वह यह है कि आपके अग्न्याशय pancreas को इस विशेष केंद्र से ऊर्जा नहीं मिलती है और वह बीमार हो जाता है। और आप मधुमेह नामक भयानक बीमारी विकसित कर लेते हैं। ज्यादातर लोग जो बैठे हैं और योजना बना रहे हैं, योजना बना रहे हैं, वही हैं, जिन्हें मधुमेह है। लेकिन भारतीय गांवों में लोग ऐसा नहीं हैं, जो सिर्फ आवश्यकतानुसार पर्याप्त ही कमाते हैं, अपना खाना खाते हैं और सोते हैं। वे परवाह नहीं करते। वे कल की चिंता नहीं करते। कोई बीमा नहीं हैं और वे इतनी अधिक चीनी खाते हैं कि एक कप चाय में चम्मच 90 डिग्री तक खड़ा होना चाहिए। और उन्हें कभी पता नहीं चला कि मधुमेह क्या है। तो हम चीनी को कम करके, आपके मधुमेह से छुटकारा पाने के लिए नहीं जा रहे हैं। इस अग्न्याशय pancreas को सुधारना होगा।

हमारे पास एक और चीज है जिसे प्लीहा spleen कहा जाता है। प्लीहा spleen हमारे भीतर स्पीडोमीटर की तरह है। यदि मान लें कि आप अपना खाना खाते हैं और अचानक आप दौड़ते हैं तो आपको तिल्ली में दर्द होता है। तो यह प्लीहा एक स्पीड मीटर है, जिसकी अपनी लय है। लेकिन आधुनिक जीवन ऐसा है कि सुबह आपको समाचार पढ़ने को चाहिए। और वे कभी भी कुछ भी ऐसा प्रसारित नहीं करते हैं जो अच्छा या शांतिपूर्ण है लेकिन हमेशा इतने सारे बम, इतने सारे लोग मारे गए, कई मारे गए आदि। यदि आप इसे पढ़ते हैं, यदि आप संवेदनशील हैं, तो आप वास्तव में बहुत परेशान महसूस करते हैं और इस समय तिल्ली spleen अधिक आरबीसी को बाहर करना शुरू कर देती है।

फिर कार में आपको ट्रैफिक जाम मिलता लगता है और आप परेशान हो जाते हैं। फिर ऑफिस में बॉस नाराज होता है क्योंकि आप देर से उठते हैं और पूरी जिंदगी इतनी व्यस्त रहती है। आपको ये करना है और आपको वो करना है, आपको वो करना है। तो यह गरीब तिल्ली spleen इस पागल तरीके का सामना कैसे करे उसे पता नहीं है। तो पूरी लय बदल जाती है और अचानक जो आप विकसित करते हैं वह रक्त कैंसर है। मैंने देखा है कि,  भारत में 3 - 4 आर्किटेक्ट जो अब ठीक हैं, उन्हें भयानक रक्त कैंसर था। साथ ही भारत में किसी पार्टी के नेताओं में से एक, वह भी ठीक हो गया। ऐसे सभी लोग, जो खुद की देखभाल नहीं कर सकते, वे दूसरों की मदद कैसे कर सकते हैं?

फिर किडनी, किडनी भी गर्मी से ग्रसित हो जाते हैं। तो आपको किडनी की परेशानी हो जाती है दिवालिया होने तक आपको कृत्रिम रूप से डायलिसिस पर रखा जाता है। और फिर तुम मर जाते हो। एक डॉक्टर था जो मुझे मिलने आया था जिसे यह परेशानी थी, किडनी की परेशानी थी। वह डायलिसिस करा रहा था। तो उसने कहा माँ क्या आप मुझे ठीक कर सकती हो? मैंने कहा "मैं कोशिश करूँगी, लेकिन अगर आप मुझसे वादा करें कि आप कोई और डायलिसिस नहीं करेंगे।" सौभाग्य से वह ठीक हो गया लेकिन वह अभी भी डायलिसिस में व्यस्त है। क्योंकि उसने कहा "मैंने बहुत पैसा लगाया है, मैं  क्या करूं?" बेहतर होगा कि, इसे बेच दें। तो किडनी का यही हाल होता है।

अब आंत Intestines भी बहुत संकुचित हो गई है। सभी प्रकार की आंतों की समस्याएं शुरू हो जाती हैं। सबसे खराब स्थायी कब्ज है। यह केवल निचले हिस्से में है। अब, ऊपरी हिस्से की समस्या में,  आप कुछ वर्षों तक जीवित भी रह सकते हैं, लेकिन आपका दिल हमेशा हमले में रहता है। और अचानक आप किसी भी उम्र में बड़े स्तर के दिल के दौरे का शिकार बन सकते हैं। यातो फिर तुम भी दायाँ बाज़ू के पक्षाघात paralysis प्राप्त कर सकते हैं। लेकिन कम से कम अंतिम नहीं , यह [एपिस] बीमारी है। ये सभी चीजें केवल एक चक्र के खतरे में होने से होती हैं।

अब अगर आप इस चक्र को भी ठीक कर सकें और यदि आपके चक्र ठीक हो जाते हैं तब आप पर्यावरण समस्या से प्रतिरक्षित हो जाते हैं। क्योंकि, इसके अलावा, आप सर्वव्यापी ईश्वरीय शक्ति से जुड़ जाते हैं। वास्तव में वही सभी जीवंत कार्य करती है। मुझे पता है कि सभी धर्म विफल हो गए हैं, क्योंकि वे धन उन्मुख या शक्ति उन्मुख हैं। लेकिन वे आत्मा उन्मुख नहीं हैं। इस प्रक्रिया के साथ, जब यह घटित होती है, आप आत्मा हो जाते हैं, तब आप प्रतिरक्षित हो जाते हैं। क्योंकि उस आत्मा को और उस प्रतिरक्षा को जो आप विकसित कर लेते हैं, कोई नहीं  मार सकता है । अब मैं अपनी आयु का 73वाँ वर्ष चला रही हूँ और मैं व्यावहारिक रूप से हर तीसरे दिन यात्रा कर रही हूँ और मैं स्वयं में शांति से हूँ। और सारी चीजें मुझे एक नाटक की तरह लगती हैं। मैं कभी भी एक डेंटिस्ट के पास नहीं गयी, चश्मा भी मैंने इस फोटोग्राफी के प्रकाश के कारण लगभग 4 साल पहले शुरू किया था। इसके अलावा इस प्रकाश के कारण जो करीब नौ घंटे, दस घंटे मेरे ऊपर फोकस होता था, मुझे छोटे धब्बे विकसित हुए। लेकिन मुझे कोई बीमारी नहीं है, जिसे आप रक्त की अन्य समस्याएं या कुछ भी कहते हैं। बेशक मेरे पास व्यायाम करने का समय नहीं है फिर भी मैं सामान्य हूं।

तो आपको जो इच्छा होनी चाहिए वो है, आत्मा बनने की, इस प्रकार आप इस पर्यावरण समस्या पर प्रतिरक्षा क्षमता विकसित करते हैं।

पहली चीज जो मैंने पश्चिम में जानी, मैं बुल्गारिया के बारे में नहीं जानती, लेकिन वे शोर के प्रति इतने संवेदनशील हैं। वे कोई मामूली शोर सहन नहीं कर सकते। मुझे आश्चर्य है, इस आधुनिक समय में अगर आप शोर से बचना चाहते हैं तो, आपको हिमालय पर रहना होगा, क्या ऐसा नहीं है। लेकिन वे इस तरह के शोर, किसी भी अन्य शोर के प्रति इतने संवेदनशील होते हैं लेकिन अगर कोई भयानक संगीत चल रहा हो, धा...धा ...धा तो उन्हें कोई आपत्ति नहीं है।

कल हम समाचार सुन रहे थे और एक बूढी अमेरिकी महिला, जो एक पर्यटक है, दूसरे कमरे में सो रही थी। मेरा मतलब है कि ज्यादातर अमेरिकन जब वे 70 साल से ऊपर होते हैं वे यात्रा करते हैं। वे अपने हाथों में लड़खड़ाते हुए लाठी हिला रहे होते हैं और मेरा मतलब है कि इस उम्र में आपको अकारण क्यों यात्रा करनी चाहिए। मुझे लगता है कि, वे युवा लोगों के साथ प्रतिस्पर्धा करना चाहते हैं, इसलिए उसने शिकायत की कि वह हमारे कमरे में चल रही इन खबरों की आवाज़,  जो बहुत ही धीमी थी, के साथ सो नहीं सकती है, । मुझे लगता है कि यह अहंकार है लेकिन फिर उन्होंने नीचे डिस्को जैसा कुछ शुरू किया। सुबह लगभग 5 बजे तक और वह किससे शिकायत कर सकती थी?

लेकिन ऐसा होता है कि,  चूंकि हम पूरी चीज के साक्षी बन जाते हैं, हम इस प्रतिरक्षा क्षमता को विकसित कर लेंगे। और परिणामस्वरूप आपको ऐसे अन्य लोगों को बनाने की शक्तियां भी मिलती हैं, जो पूरी तरह से विकसित होते हैं। तुम परम ज्ञान को जानते हो; आप अपनी उंगलियों पर पूर्ण ज्ञान प्राप्त करते हैं। यह अपने बारे में संत ज्ञान है और क्योंकि आप सामूहिक रूप से सचेत हो जाते हैं, आप हमारे बारे में जानकारी प्राप्त करते हैं।

अब अगर आप खुद को ठीक करना जानते हैं। आप दूसरों को भी ठीक कर सकते हैं।

मैं इस संगठन की बहुत आभारी हूं, जिसने मुझे आमंत्रित किया है और मैं समुद्र के संरक्षण और उस सब के बारे में बहुत कुछ बोल सकती थी। क्योंकि मैं बहुत यात्रा करती हूं और मैं बहुत कुछ देखती हूं।

हम ऑस्ट्रेलिया से, ट्यूनीशिया से सीख सकते हैं कि कैसे उन्होंने अपने समुद्र को साफ-सुथरा और सुरक्षित  बनाया है, इसलिए कुछ लोगों से बहुत कुछ सीखा जाना चाहिए, लेकिन व्यक्ति के पास विवेक और विनम्रता होनी चाहिए।

यह एक गंभीर समस्या है और हमें पर्यावरण के बारे में सोचना होगा। इसलिए मैं इस संगठन की शुक्रगुजार हूं जिसने मुझे आमंत्रित किया है और उसकी वजह से मैं आपको प्रतिरक्षा क्षमता के बारे में बता सकी हूं कि इसे अपने भीतर कैसे विकसित किया जाए। कुछ लोग कह सकते हैं, इसमें समय लगता है, मुझे लगता है कि ऐसा नहीं है। क्योंकि रूस जैसे देश में जहां मैं कभी उम्मीद नहीं करती थी,  एक कार्यक्रम में वहां हमेशा सोलह हजार से ज्यादा लोग रहते हैं। और उन्हें बिना किसी परेशानी के अपना आत्मसाक्षात्कार हो जाता है। मैं चकित हूं क्योंकि मैंने कभी नहीं सोचा था कि रूसी इसके लिए इतने संवेदनशील होंगे। हो सकता है कि वे इतने निराश हों कि उन्होंने इसे अपना लिया। बेशक भारत में इसके बारे में सभी जानते है, इसलिए कोई समस्या नहीं है लेकिन अब कई देशों में 65 देशों के लोग, 65 देशों ने सहज योग को स्वीकार कर लिया है।

यहां तक ​​कि रोमानिया, जो मुश्किल से ही कुछ दूर है , ज़रा कल्पना करें कि ये लोग हिंदी भाषा नहीं जानते हैं, वे हमारी संगीत प्रणाली को, जो बहुत मुश्किल है नहीं जानते हैं। भारत में भी जिसे पाने के लिए उन्हें वर्षों तक अध्ययन करना पड़ता है। लेकिन न केवल यह कि वे बहुत अच्छा गा सकते हैं, बल्कि यह भी समझते हैं कि वे क्या गा रहे हैं।

जो लोग कभी भारतीय संगीत के लिए अभ्यस्त थे, वे इसकी बहुत सराहना करते हैं, मैं बस इस पर विश्वास नहीं कर पाती हूँ। यहां तक ​​कि किसी अंग्रेज़ के लिए संस्कृत का एक वाक्य भी, यहां तक ​​कि साधारण हिंदी शब्द भी असंभव था। इन सभी देशों के लोगों ने, सभी प्रकार की भाषाओं को कैसे उठाया है, बहुत आश्चर्य की बात है।

हमारे पास कई डॉक्टर हैं, जो सहज योग में हैं, मैं सोच रही थी कि, किसी समय यहां डॉक्टरों का सम्मेलन किया जाये। और वे सभी सबूत सभी बातों के बारे में लाने जा रहे हैं। मुझे क्षमा करें, चूँकि यह हॉल केवल थोड़े समय के लिए उपलब्ध है, मुझे आप से विदा लेनी होगी और मुझे आशा है कि आपको कोई आपत्ति नहीं है।

यदि आप अपना आत्म-साक्षात्कार करना चाहते हैं, तो यहाँ हमारे अच्छे, बहुत अच्छे केंद्र हैं, जहां आप जा सकते हैं और कर सकते हैं।

तो, मैं मैं इस संगठन को शुभकामनाएं देती हूं और जो भी मदद की जरूरत है हम वह करने के इच्छुक है।

आपका बहुत बहुत धन्यवाद।