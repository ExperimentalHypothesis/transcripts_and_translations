…prin Divin. De exemplu, dacă eu îmi cunosc doar capul, nu este suficient, dacă-mi cunosc doar gâtul, nu este suficient, dacă-mi cunosc doar piciorul, nu este suficient. Dar, cu cât cunosc mai mult despre mine, cu atât devin mai dinamic, cu atât devin mai expansiv. Şi toată măreţia care a existat, sau toţi oamenii care au fost numiţi măreţi sunt măreţi pentru că ei au trăit în multe fiinţe umane. Eu simt această căldură în atmosferă, aşa cum o simţiţi voi, pentru că ştiţi că ei nu sunt străini, ei sunt fraţii şi surorile voastre. Există multe povestiri în Purane ca cea care urmează… n-o să spun cum se numeşte; odată s-au întâlnit în junglă doi fraţi, dar ei credeau că sunt vrăjmaşi şi voiau să se lupte între ei; când se apropiară, nu putură să se lupte, trăgeau săgeţi, dar săgeţile nu ţineau; erau foarte surprinşi şi atunci s-au întrebat unul pe celălalt “Cine este mama ta?” şi aflară că aveau aceeaşi mamă, au înţeles că nu erau străini, nici vrăjmaşi, ci erau făcuţi din aceeaşi fibră.

Ce dulceaţă, ce minune că aţi primit cunoaşterea şi ce siguranţă din înţelegerea că peste tot în lume noi avem fraţi şi surori care sunt în fiinţa lor interioară, în Divinul lor şi suntem legaţi împreună de acea iubire! Când vorbesc despre iubire, oamenii cred că încerc să vă fac persoane slabe, pentru că oamenii cred că cei care iubesc sunt slabi. Dar cea mai dinamică putere în această lume este aceea a iubirii. Chiar dacă suferim în dragoste, din puterea noastră suferim, nu din slăbiciune!

De exemplu, în China era un învăţător care avea obiceiul să-şi înveţe cocoşii să lupte. Şi regele acelui ţinut îi dădu cocoşii lui rugându-l să-i înveţe să lupte. După o lună, când regele veni  să-şi ia cocoşii, rămase surprins că aceştia erau liniştiţi şi nu făceau nimic. Îl întrebă pe învăţător:”Ce le-ai făcut cocoşilor de nu mai sunt agresivi? Ei nu fac nimic, cum or să se lupte? Urmează să fie o întrecere, o expoziţie în care ei să-şi arate puterea, ce fac acum?” Învăţătorul spuse:”I-ai cu tine şi gata!” Regele luă pe cei doi cocoşi şi-i duse în arenă unde erau alţi cocoşi gata de luptă. Cei doi cocoşi stăteau ţanţoşi şi frumoşi. Ceilalţi cocoşi se frământau şi începură să facă sluj, pe când ei doar stăteau şi priveau. Ceilalţi cocoşi erau surprinşi de comportamentul lor, credeau că ei sunt foarte puternici şi o luară la fugă.

Acea iubire despre care vorbesc – iubirea Divină – vă face nu numai puternici, ci şi dinamici. Este cea mai mare şi mai luminoasă putere la care ne putem gândi. Numai când iubirea este înconjurată de vulgaritate şi când se pierde în vulgaritate pare să fie slabă şi încătuşată. Când este eliberată, puterea dinamică a iubirii poate transcende toate puterile demonice din lume.

Când oamenii îşi primesc Realizarea, renunţă la ego automat – aş spune în foarte mare măsură  Pentru că voi spuneţi că vibraţiile trec, nu spuneţi că voi le daţi. Pentru că, renunţând la ego, se întâmplă uneori să simţiţi că aţi primit tot ce v-aţi dorit şi mai bine nu vorbiţi despre asta. Când există o opoziţie de undeva, voi o ocoliţi şi staţi departe de ea, nu vreţi să faceţi opoziţie cu nicio forţă negativă, fie prin vorbe, fie chiar prin metode demonie. Fugim de asta spunând “O, Doamne, cum să te înfrunţi cu asta?” Dimpotrivă, persoana care este negativă, care a acumulat ură, devine obositoare, este numită persoana care ţine discursuri. O astfel de persoană vorbeşte… începe să ţină discursuri, crede că este deasupra oricui, poate să prostească întreaga lume, ia asupra ei întreaga responsabilitate, începe un  ashram mare sau un loc mare în care el să stea cu toată ignoranţa lui şi începe să-şi răspândească aşa-zisa cunoaştere printre oameni. Oamenii sunt impresionaţi de metodele lui şi-i vor cădea la picioare.

În timp ce cei realizaţi stau acasă întrebându-se liniştiţi “Ce fac aceşti nebuni?” Dar acum nu este momentul ca cei realizaţi să stea jos, să se întrebe şi să râdă de oamenii nebuni care nu sunt realizaţi. Nici măcar să le fie milă de ei, ci să iasă afară, să vină cu spada iubirii să cucerească întreaga lume. Acest lucru este esenţial. Dacă creaţia trebuie salvată, atunci voi nu trebuie să staţi tăcuţi în această privinţă. Trebuie să renunţaţi la toate ideile greşite despre iubire, la tot falsul despre iubire. Trebuie să ştiţi că aceasta este o putere dinamică. Şi ea nu va permite să staţi confortabil cu voi înşivă, să vă bucuraţi de pace şi de beatitudine când restul lumii nu se bucură de asta şi este jucată în mâinile geniilor demonice care au venit în această lume pentru a distruge şi pentru a aduce tărâmul demonic pe acest pământ.

Acum s-au terminat zilele când oamenii trebuie să sufere. A suferit Christos pentru noi. Desigur, Christos n-a suferit niciodată, pentru ca El n-a suferit niciodată. N-a plâns niciodată, era ca cei cocoşi, o personalitate foarte puternică. Dar azi e ziua pentru a ilumina înţelegerea voastră în ceea ce priveşte puterea din interiorul vostru. Cei care sunt grosieri ar trebui să se teamă pentru nesiguranţa lor, şi pentru problemele lor, şi pentru organizaţiile lor – dar nu cei care sunt realizaţi. V-am spus de multe ori şi azi v-am amintit că voi ar trebui să ştiţi că nu sunteţi niciodată singuri când sunteţi realizaţi. Au existat mulţi oameni realizaţi şi înainte de a va naşte voi, care există, care sunt nerăbdători să vă ajute în fiecare clipă. În shastrele (scripturi, în hindi/sanskrită) noastre, ei sunt numiţi Chiranjivas (fiinţe eterne, în hindi/sanskrită), îi cunoaşteţi. Ei sunt oameni care sunt Niranjanas, cum se spune despre Bhairava şi Hanumana. Toţi aceşti oameni există şi ei doar vă aşteaptă să-I chemaţi.

Odată mă dusesem la cumpărături şi acolo se petrecu un incident; eram cu cineva, un discipol şi voiam să văd care urma să fie reacţia lui. El intră în altercaţie cu cineva, încercă să spună ceva şi-mi spuse “Mataji, să plecăm acum.” Când am ieşit din magazin, l-am întrebat “ Ce ai pus la cale?” El răspunse “I-am spus deja lui Hanuman să Se ocupe de asta.” Şi treaba s-a făcut. Este o treabă grosieră, dar se întâmplă. Când sunteţi dezamăgiţi, puteţi s-o lăsaţi unuia din ei şi ei vor rezolva problema foarte frumos. Pentru că voi sunteţi cei care sunteţi pe scenă, nu ei! Ei sunt oameni din fundal, joacă în spate. Dar voi trebuie să deschideţi gura, altfel, dacă ei încep să gândească, ce vor spune oamenii? Ei or să vă ajute în orice fel, dar cât de bine staţi cu siguranţa voastră? Cât de bine staţi cu recuzita voastră, în propria voastră înţelegere despre voi înşivă?

Este o mare bătălie în plină desfăşurare de care nu sunteţi conştienţi. Unii dintre voi sunt categoric conştienţi de ea, pentru că ei au avut experienţa de a se lupta. Se duce o bătălie uriaşă mai ales acum, când 10 rakshasas (demoni) şi-au luat avatarurile (încarnări). Şi pentru voi, să fiţi aşa de slabi… – voi încă sunteţi copii mici, fără îndoială, pentru că v-aţi primit Realizarea doar cu câteva zile în urmă. Dar dacă vreţi, puteţi să creşteţi foarte repede, puteţi să creşteţi şi să deveniţi uriaşi mari-mari. Puteţi să creşteţi cu toţii. Singurul lucru este ca voi să hotărâţi că trebuie să creşteţi în interior. Există aşa de multe lucruri pe care numai voi le-aţi descoperit, prin care cineva creşte! Eu pot să vă dau hrană, dar voi trebuie să creşteţi singuri. De câte ori vedeţi negativitatea, trebuie să fiţi Fermi şi sa spuneţi “Aeasta este negativitate şi nimic altceva, fie că vă place, fie că nu.” Prin asta voi iubiţi acea persoană, n-o urâţi. Ideea de iubire nu este doar vorbire dulce, nu. Mama uneori îl şi ceartă pe copil, nu contează, ea îl iubeşte. Dacă e necesar, trebuie să-i spuneţi acelei persoane că aceasta este negativitate. Desigur, dacă este o persoană realizată, n-o să se supere dacă faceţi o corecţie, pentru că ea vrea corecţie, ea ştie că trebuie să se corecteze. Instrumentul trebuie corectat. Dar în cazul cuiva care nu înţelege, trebuie să forţaţi iubirea voastră asupra acelei persoane. Trebuie să vă forţaţi iubirea – ştiţi asta- stând aici jos. Mulţi au încercat să-şi transfere iubirea asupra unor persoane care încercau să fie răutăcioase şi ei au fost în stare să obţină mari rezultate – acele persoane s-au schimbat şi s-au întors. Doar ţinând mâna şi punându-vă atenţia pe acea persoană şi mişcând mâna aşa în încercuire de iubire, atunci persoana se întoarce. Nu există nicio îndoială că există negativitate şi pozitivitate, nimic între cele două, trebuie să ţineţi minte. Nu există compromis între cele două. Fie că este lumină şi întuneric, fie că este pozitiv şi negativ, în mod sigur sunt două lucruri care se luptă. Singurul lucru este că voinţa voastră – acesta este necazul în toată povestea! – că voinţa voastră este respectată, voinţa voastră este întotdeauna respectată. Dacă aveţi voinţa să fiţi un uriaş care iubeşte, puteţi să fiţi!

Zilele trecute m-am întâlnit cu un psihiatru care era blocat rău la superego. L-am întrebat: “Ce-i cu tine?” Mi-a răspuns:”Copilăria mea, în copilărie n-am avut prea multă iubire.” I-am spus:” Acum sunt eu aici, vino la mine în poală, primeşte iubire.” El a spus:” Vreau să curgă iubirea mea, Mamă. Vreau să mă deschid eu însumi, complet, fără nicio teamă.” I-am spus:”Pur şi simplu începe, nu-ţi face probleme pentru ce n-or să înţeleagă oamenii, ce-or să spună, n-are importanţă ce vor spune oamenii sau altceva. Pentru iubire, satisfacţia este numai iubire, aceea că iubeşti pe altcineva.” “Dumneavoastră doar lăsaţi să curgă iubirea.” I-am spus:” Şi tu simţi cum ea lucrează. Pur şi simplu hotărăşte: ‘eu o să-i iubesc pe oameni.’ Şi odată ce ai decis asta, întregul cer, întreaga putere a cerurilor îţi va cădea la picioare. Crede în asta! Altfel, dacă vezi, eu sunt o gospodină obişnuită. Unii spun:’Mataji, cum am putea să fim noi aşa?’ De ce nu? Eu sunt exact ca voi, am aceleaşi probleme ca şi voi, dar singurul lucru pe care-l ştiu este că eu nu sunt altceva decât întruchiparea acelei iubiri divine şi nu pot să exist fără ea. În fiecare clipă a vieţii mele las iubirea să curgă, las iubirea să curgă. Fiecare val al minţii mele transmite iubire. Şi asta vă face absolut puternic.

Dacă citiţi…. Eu am citit Devi Mahatmyam. Acolo era vorba despre un rakshasa care O înfrunta pe Mama, pe Mama Divină şi râdea de Ea:” Tu, o femeie, ce poţi să-mi faci? Eşti femeie, ce poţi să-mi faci?” Şi Ea râse şi-i spuse: “Bine, vino aici, să vedem.” Şi dintr-o lovitură îi reteză gâtul. Se arată foarte clar că pozitivitatea poate să reteze gâtul negativităţii. În aceasta există  hinsa (violenţă, în hindi). Voi trebuie să vă amintiţi diferenţa dintre cele două. Dacă negativitatea este retezată şi pozitivitatea este expusă, aceasta este cea mai mare ahinsa (nonviolenţă) pe care o puteţi face cuiva. Vedeţi ce face negativitatea cu oamenii, acum voi aţi cunoscut ce este negativitatea, aţi văzut cum suferă oamenii cu aceste spirite asupra lor. Şi aici ei sunt nerăbdători să fie iubiţi în felul vostru, veţi fi surprinşi să ştiţi asta, dacă îi iubiţi cu adevărat. Ei înşişi vin la mine şi spun “Mamă, adu-mi mântuirea.” Ei vin la mine numai pentru asta, uneori cu voi, ca să le dau mântuirea şi dacă eu le promit că se vor naşte din nou. Dar există rakshasas, există rakshasas. Aşa cum v-am spus zilele trecute, Kaliyuga a clădit o scenă frumoasă şi trebuie să se joace o dramă minunată în care Ravana trebuie s-O iubească pe Sita ca mamă, în care Kansa trebuie să cadă la picioarele lui Radha. Probabil voi nu ştiţi că Krishna a vrut să-l ucidă pe Kansa. În acel timp, el era unchiul Lui. Aşadar, în El Se trezise sentimental mamei Lui –“La urma urmei, el este fratele meu.” Aşa că El a rugat-O pe Radha să-l ucidă, Radha care iubea pe atunci întreaga lume! Şi Ea era întruchiparea iubirii şi Ea l-a ucis pe Kansa, pentru că asta trebuia să se întâmple!

Când voi vă jucaţi în mâinile Divinului, El vrea să ucidă pe cineva, asta trebuie să se întâmple! Dar mai întâi trebuie să fiţi complet în mâinile Divinului. Numai iubirea Lui este aceea care distruge acest corp. Şi când cântecele despre puterea Lui şi când este cântată gloria, aţi văzut chakrele mele – cum încep toate să lucreze şi să vibreze, pentru că puterea acestor zile victorioase încă persistă şi urmează să lucreze prin voi. Dar cum rămâne cu bietul vostru instrument care se mişcă mai încet? Dacă trebuie să vină Satya Yuga, timpul când iubirea trebuie să guverneze, dacă acesta trebuie să vină, el trebuie să vină acum prin eforturile voastre. Înainte de Sahaja Yoga nu existau eforturi, dar acum eforturile sunt Divine. Tot ce faceţi, tot ce activaţi în simpatic obţineţi prin parasimpatic, voi nu faceţi absolut nimic. Dar puteţi să vedeţi singuri de ce anume vă agăţaţi şi la ce anume vă uitaţi. Voi sunteţi cei aleşi, altfel de ce voi sunteţi cei care v-aţi primit Realizarea şi aşa de mulţi aţi ieşit în faţă?  Unii dintre voi aţi venit acum câteva zile şi aţi ajuns aşa departe! De ce? Voi sunteţi cei aleşi, forţa dinamică care va transforma întreaga concepţie de ură pe care s-au construit toate aceste naţiuni şi toate aceste diferenţe. Uneori pare uimitor – cum? Cum poate să fie? Dar acum s-au dus acele zile din Gokul. Mă gândeam la aceasta – la timpul când Krishna obişnuia să cânte la fluier şi-şi încerca Sahaja Yoga Lui pe Gopis şi Gopas.

O! Noi am încercat, şi am încercat, şi am încercat în vieţi diferite şi n-a mers nimic. Iar acum se face click, ca o scânteie - şi lanţul reacţiei va începe. Dar trebuie să fim maşini puternice ca să ducem asta, altfel siguranţa se va dezactiva. Puterea care este în voi trebuie simţită numai cu atenţia. Acesta este singurul lucru pe care trebuie să-l faceţi – să vă simţiţi atenţia şi să renunţaţi la tot ce este fals. Tot acest fals îl vedeţi în interiorul vostru şi pur şi simplu renunţaţi la el! Acceptaţi numai adevărul şi adevărul vă va da puterea să deveniţi instrumental real, să purtaţi acest canal, acea forţă a iubirii! Asta n-ar trebui să însemne că trebuie să fiţi egoişti – nu puteţi, nici dacă aţi încerca, nu puteţi să faceţi rău nimănui, nici dacă vreţi să faceţi rău! Aşa de mulţi spuneau: “Mataji, dai asta orcărui Dick, Tom şi Harry.” Eu nu pot să dau asta lui Dick, Tom şi Harry, trebuie să fie un bărbat care a fost căutător, o femeie care a fost căutătoare în vieţile anterioare. Trebuie să ştiţi că tot ce aţi primit aţi primit prin dreptul vostru. Deci cineva poate să arate ca Dick, Tom şi Harry, dar nu este aşa, el este un mare sfânt. Toţi care stau aici sunt sfinţi. Acesta este un centru şi nucleu de sfinţenie în care curge întregul Divin. Singurul lucru este ca voi să-I permiteţi să curgă prin voi. Această putere este cea lui Dumnezeu şi nu este responsabilitatea voastră să vă faceţi griji dacă va fi bine sau rău. Dacă credeţi că, potrivit ştiinţelor morale ale acestei lumi, ar putea să fie ceva rău, în cele din urmă totul va fi bine. De ce a fost ucis acel Jarasandha? De ce a fost ucis acel Kansa? De ce a fost ucis Ravana? Desigur, am înţeles că uciderea nu e de prea mare ajutor, pentru că cei care sunt ucişi vin înapoi cu tot harnaşamentul. Să nu luptaţi deocamdată cu acei oameni îngrozitori. Înfruntaţi-vă numai pe voi înşivă, urmariţi-vă: unde sunteţi, ce faceţi, sunteţi în Divin sau în grosier? Pur şi simplu gândiţi-vă la asta în fiercare clipă, în fiecare clipă când sunteţi în meditaţie, pur şi simplu gândiţi-vă la momentul şi la dinamismul acelui moment în care  puterea totală care hrăneşte va pătrunde în voi în fiecare clipă. Ea va curge prin Sahasrara voastră în interiorul fiinţei voastre, se roteşte în jurul fiinţei voastre şi transformă interiorul fiinţei voastre într-o Chaitanya Shakti totală, o putere Divină totală. Permiteţi-I să intre, acceptaţi-o. Acceptaţi-o fără nicio teamă. Lăsaţi-o să intre. Fiţi conştienţi în fiecare clipă, în fiecare clipă. Trăim vremuri deosebit de precare. Eu am numai două mâini, puteţi să vedeţi foarte clar. Şi prin domnul… să zicem, pot să fac totul, pot să fac totul, dat nu pot să vă fac pe voi să faceţi ceva. Voinţa voastră, voinţa va fi respectată întotdeauna. Este posibil să se aibă grijă de orice lucru, în afară de unul – că voi trebuie să fiţi o maşină perfectă, un canal perfect, un fluier perfect “pentru ca Domnul meu să cânte acea armonie a iubirii.” Voi trebuie să vă curăţaţi toate cele şapte orificii. Voi trebuie să vă curăţaţi cavităţile şi să fiţi complet în interiorul vostru şi El Îşi cunoaşte munca. El este artistul, dar voi sunteţi instrumentele. Şi muzica armonioasă din aşa de multe suflete poate să umple urechile acestor oameni demonici, şi poate să penetreze în inima lor, şi să pună iubirea în ei, şi este posibil ca ei înşişi să renunţe la răutatea lor, şi vor cădea la picioarele iubirii.

Krishna trebuie să Se nască azi dinlăuntrul vostru. Un copil de cinci ani se dusese să-l ucidă pe Kalia. Acel Krishna trebuie să Se nască dinlăuntrul vostru. S-a dus şi S-a aşezat pe Sahasrara lui Kalia, şi l-a presat cu picioarele, şi toţi oamenii priveau scena în care Krishna dansa pe Sahasrara lui Kalia. Krishna trebuie să Se nască dinlăuntrul fiinţei voastre. Când voi sunteţi Krishna, n-o să mă vedeţi pe mine. Haideţi acum să intrăm în acea stare care este dincolo de cuvinte, dincolo de gânduri, pe un tărâm de conştiinţă fără gânduri unde Divinul Îşi revarsă binecuvântările. Aceşti oameni au hotărât azi să facă Puja şi ştiţi ce mi se întâmplă când îmi faceţi Puja. Deci cu toate acele probleme cu care mă voi înfrunta mai târziu, aş dori ca toţi să fiţi atenţi la Puja şi să profitaţi din plin de ea. Cu această Puja primiţi de la început protecţia Mamei. Şi chakrele mele, când se pun în mişcare, dau puteri speciale de iubire şi beatitudine chakrelor voastre şi le umplu complet. Aşadar aş dori ca voi, deşi numai două persoane vor veni să facă asta, aş dori ca voi toţi să simţiţi că faceţi aceasta şi în felul acesta vă veţi simţi în unitate şi binecuvântările mele vor curge automat spre voi.