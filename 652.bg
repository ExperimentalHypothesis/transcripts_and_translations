27 December 1994
Recognition
Christmas Puja
Ganapatipule (India)
Talk Language: English | Transcript (English) - Draft

Щастлива Коледа и всички благословии за следващата година! Днес няма да имаме много дълга пуджа. Но има някои неща, които трябва да разберем от живота на Христос. Христос беше роден в много бедна обстановка просто за да покаже, че духовността може да живее при всякакви обстоятелства и проблеми. Той трябваше да се сблъска с голяма съпротива от собствения Си клан. Беше роден в еврейско семейство, а по онова време евреите не Го признаха. Но не те го убиха. Това е главният момент, който трябва да разберем. Те не Го убиха. По силата на никакъв закон множеството не може да убива. Съдията, който беше римски съдия, от Римската империя, е този, който в действителност даде нареждане за Неговата смърт.

Много е трудно да се следва Неговия живот, защото Той беше абсолютно божествена личност. Абсолютно! Затова каквито и правила и наредби е установил за християните, наистина са много трудни за следване, много трудни. Не мисля... Малцина са способни да следват живота Му. Много е трудно, защото Той каза, че ако извършиш някакво прелюбодеяние с очите си, е по-добре да ги извадиш. „Отрежи си ръката, ако извършиш престъпление с нея!“ За Него престъплението също е нещо много фино. „Обърни си лявата буза, ако някой те удари по дясната.“ Да се следва този вид трудно, много, много трудно нещо беше невъзможно. Той каза също: „Ти трябва да го направиш, не другите“. Той живя много кратко време. Посетил е Индия и е стоял тук.

Прочетох книга за това. И бях изненадана, че в Пураните е написано много ясно на езикa санскрит, който вероятно писателят не е разбирал, че Шаливахан (Моите предци) Го е срещнал и Го е попитал: „Как се казваш?“. Той е отговорил: „Името Ми е Иса Месията и дойдох в тази страна, защото Моята страна е пълна с мелечи“. „Мелеча означава (мал ич) онези, които имат наклонност само да събират мръсотия. Така че Той е казал: „Но какво правиш тук? Върни се в своята страна и ги научи на Нирмала Парам Татвам“. Много е удивително – той е ползвал тези думи толкова ясно. Всичко това е написано на езика санскрит. Вероятно писателят изобщо не е разбирал езика санскрит. Тогава той е казал: „Единствено Ти можеш да отидеш и да ги промениш, и да ги пречистиш“.

Но вижте това – Той се опита да направи добро, а хората Го разпънаха. Ако видите християнската религия сега, няма да знаете какво да кажете за нея. Винаги са се противопоставяли на Сахаджа Йога и изобщо не са се опитали да разберат, че Христос е казал: „Аз ще ви изпратя Светия Дух“. Също и някои сахаджа йоги, за които се предполага, че идват от християнски обусловености, се държат здраво за това. Сега вече не. Христос Го няма. Разбира се, ние приемаме, че беше много важно за Него да дойде на тази Земя и да ни помогне. Трябва да напуснете стъпалото, на което сте, и да отидете на по-високо ниво. Това не означава, че не бива да боготворите Христос. Трябва да Го боготворите, но не по начина, по който някои хора все още са много силно са прилепени към това.

А именно Той е този, който ви подготви за Сахаджа Йога. Не зная какво можете да приемете от Неговия живот. Той беше най-великият сахаджа йоги, но имаше толкова много енергии, които е трудно човешките същества да имат. Обаче неговите саможертви, Неговото приспособяване, приемането на това, което Му беше казано – Той прие. Обичта Му към Своята Майка – на кръста Той каза: „Вижте Майката!“, просто каза: „Вижте Майката“. Каквото и да е, трябва да знаем, че Библията не представя Христос напълно, както се е случило с всяка книга. Така че има проблеми и, както във всяка религия, хората са се отклонили от своята правилна пътека и развалят името на хората, които са били божествени и са започнали тези религии. Същото се случи и с християнската нация. Те правят точно обратното на това, което е казал Христос. Трябва да осъзнаем, че Христос дойде на тази Земя, за да отвори нашата Агния чакра, което е много трудно нещо.

Сахасрара не е толкова трудна колкото Агния. Агния чакра е много свита чакра, върху която Той обитава. И Той е казал: „Трябва да простите на себе си и да простите на другите“. Тази е мантрата на Агния чакра. Това е в бийджакшара, както я наричаме – „Хам Кшам“. „Кшам“ означава да простиш на другите. „Хам“ означава да простиш на себе си. Това са двете бийджакшари, които се ползват за отварянето на Агния чакра. За да се отвори Агния чакра, най-добре е да се влезе в съзнание без мисли. Агния може да се отвори, ако си в съзнание без мисли.

Но ако Агния е затворена, това може да е много опасно, много опасно и може да нарани теб или другите. Понякога хората, които са обсебени, имат тези обсебвания в своята Агния чакра и започват да действат съобразно мутацията на тези ужасни, дяволски сили в себе си. В резултат на това злите сили вземат връх и ние не знаем защо такава личност се държи по този начин. Както знаем, в Америка са направени много изследвания - тези и тези гени. Говори се за толкова много неща, за които изобщо не е говорено. Независимо от това всички ужасни болести се връщат с отмъщение. Хората не могат да разберат защо се случва това. При всичките изследвания, при цялата тази работа хората много тежко се разболяват и е отвъд тях да разберат защо се случват тези неща. Главното условие е, че трябва да сте под закрилата на духовността, под закрилата на моралността, под закрилата на божествените закони. Ако не сте под тази закрила, можете да блокирате където и да е. Специално Америка, откривам, наистина е изпаднала в амок, що се отнася до религията.

Там имат всички видове религии. Дори имат религия на дявола, религия на вещицата, имат всякакъв вид религии. Въпреки че са напреднали толкова много в науката, те постоянно живеят в условия на терор. На първо място, човек трябва да приеме, че моралността, на която ни е учил Христос, е с много дълбока същностна природа, много дълбока. Той е казал: „Да нямаш блудни очи!“. Дори в очите не трябва да има прелюбодеяние. Поглеждаш една жена, добре. Ако втори път погледнеш тази жена, тогава си блуден. Такива строги правила е наложил относно собствената Си идея за морална личност. Тъй като сте сахаджа йоги, вие вече сте доста екипирани, твърде екипирани сте и можете да следвате Неговите принципи по-лесно отколкото другите хора.

Но все пак трябва да ви кажа някои неща, тъй като Христос е казал: „Ще толерирам всичко срещу Мен, но нищо срещу Светия Дух“. Много е забележително да се каже такова нещо. Той е Океанът на прошката и казва: „Всичко ще толерирам, но нищо срещу Светия Дух“. Толкова много неща се случват, толкова много неща се случват, които удивяват хората. Например тук, в самото Ганапатипуле, има един смешен човек, който дойде с някакъв вид опозиция към Сахаджа Йога. Той се е съюзил с един човек от селото, наричан мамлатдар, тоест той е служител, и двамата заедно започнаха да ни безпокоят. Точно преди идването ни (10 дни) той беше уволнен. Никой не можа да разбере как така изведнъж беше уволнен? Как? Какво се случи?

Ето така. Това е Христос, Негова работа е, работа на Ганеша е. Ляво и дясно! Толкова много хора. Аз не се безпокоя за това. Не искам някой да бъде разрушен. Но те са тези, които се опитват да разрушават всички, които застават на пътя на Сахаджа Йога. И е много удивително как се случват нещата и как работят. Ние изобщо не трябва да се страхуваме, ако хората ни се противопоставят и се опитват да правят нещо. Изведнъж ще откриете, че някакво решение ще се появи и ще се удивите на това. Много такива неща се случват и са се случвали навсякъде.

Аз имам толкова много писма от хората, които казват как им е било помогнато от нашия Бог Исус Христос. Не трябва Аз да им казвам, те много добре си знаят работата. Но като сахаджа йоги какъв трябва да е нашият код на поведение? Много е важно. Както казват – ачарсахита. Първото нещо в съвременната Сахаджа Йога е да знаете, че трябва да Ме разпознаете. Това е много важно. Много смирено трябва да ви кажа, че трябва да Ме разпознаете, да Ме уважавате и да Ме обичате. Ако в тези думи... ако мога да ви обясня, че не можете да водите двойствен живот. Не може да показвате обич, а от друга страна, да се опитвате да Ме безпокоите.

На първо място, досега не е имало масова Реализация, никаква масова Реализация, а когато няма масова Реализация, не можем да обвиняваме хората, че не са се опитали да разпознаят инкарнациите. Защото как могат да разпознават без Реализация? Но след масовата Реализация, ако не разпознавате, тогава това е нещо сериозно. Не бива да сте пристрастени към нещо безсмислено предишно, което сте имали. Например има хиндуисти. Ако им кажа: „Сега приключете с всичките храмове, с гладуването и с цялата брахминска глупост“, на тях няма да им хареса. Трябва да го направите. Сега сте станали светци. За светците няма каста, няма общност, няма раса. Но когато кажеш на някого това, то не му харесва.

Ако го кажеш на джайнисти, няма да им хареса. Ако го кажеш на будисти, няма да им хареса. Просто искат да се придържат здраво към стария стил, който техните предци, предци, предци са прилагали досега. Приемането не означава само да Ме разпознаете като Ади Шакти. Приемането означава, че във всеки миг от живота си трябва да знаете, че съм с вас. Дисциплинирането в Сахаджа Йога трябва да е автоматично. Не трябва да ви казвам за дисциплиниране, но нещата не се получават и тогава трябва да ви кажа. Първата дисциплина е, че трябва да Ме приемете и да Ме уважавате. Втората дисциплина е, че трябва да се научите как да сте сахаджа йоги. Помислете за Христос.

Ако Той седи тук, как би се държал към Мен или как би се държал към другите, които са тук. За него е много трудно да приеме всичко, всякакъв вид глупост от когото и да е. Той не би толерирал. Аз нямам нищо против много неща и казвам: „Добре, постепенно това ще бъде решено. Нещата ще се оправят“. Но това, което откривам, е, че все още има много сахаджа йоги, които не осъзнават действително отговорността, която имат. Той понесе кръста. В Сахаджа Йога вие не трябва да носите кръст. Трябва да носите само гирлянди, но трябва да сте достойни за гирляндите. Никой не трябва да страда. Всичко е направено много добре за тях, павирано е със злато, както се казва.

Но единственото, което трябва да знаете, е как да вървите по него. Вторият момент, както казах, е, че не трябва да имате двойствена личност. Единствено посвещение. Не е необходимо да сте 24 часа в него. Имате свои семейства, свои деца, свой собствен живот. При това положение трябва постоянно да сте свързани, но да не се въвличате прекалено и да наранявате колектива на Сахаджа Йога. Вашите роднини – братя, сестри, майка, баща – това е добре, но главната ви отговорност е Сахаджа Йога. Вместо това, вие се въвличате в тези неща и определено ще нараните колективността на Сахаджа Йога и ще сътворявате политика от нея. Втората дисциплина е, че вашето роднинство е единствено със сахаджа йогите и с никого другиго. Това е много важно.

Това е нещо, което трябва да ви кажа много ясно – никой освен сахаджа йогите не е важен. Разбира се, трябва да се срещате с другите, трябва да разговаряте с другите, трябва да се занимавате с тях, трябва да ги водите в Сахаджа Йога. Това е така, без съмнение. Но не можете да се отнасяте зле с един сахаджа йоги. Ако имате различия помежду си, вижте в какво се състоят и когато сте навън, ще трябва да изглеждате като едно цяло. Ако знаете истината, не трябва да има различия. Защо трябва да има различия? Ако има различия, тогава би трябвало да откриеш, че нещо не е наред в теб, определено. А това, което не е наред, е, че си егоцентричен или се безпокоиш за нещо, което не е сахаджа. Дори да следвате Моя пример може да е трудно.

Сега Аз имам Свои деца и внуци. Изобщо не им звъня по телефона. Изобщо. Така е, никога не им телефонирам. Изобщо не се безпокоя. Виждам, че съпругът Ми много се безпокои за тях, винаги им звъни. Аз – никога. Първо, Аз зная, че са добре. На първо място, зная, че съм изпълнила Своите задължения. Няма да пилея живота Си само по Своите деца или по съпруга Си, или по Своето семейство, защото Моето семейство е цялата вселена.

Така че трябва да се уголемите. Сахаджа йогите трябва да се разраснат. Ако се интересуват само от своето семейство, от своите деца, от притежанията си, ще бъде трудно. Тази егоцентричност трябва да си отиде. Егоцентричността трябва напълно да си отиде и вие трябва да имате много по-широка визия за живота. Това е много голяма задължителна принуда за нас, че като сахаджа йоги принадлежим към семейството на Вселената! Например в браковете сега. Започнахме да казваме: "Не харесвам, не искам да се женя за индиец". Някои индийци казват: "Не искам да се женя за чужденец". Ако си толкова тесногръд, не бива да молиш за брак.

Не трябва да Ме молите да ви женя. Трябва да превъзмогнем всичките дребнави идеи за собствената си религия, за собствената си раса, за собствената си страна. Ако не можете да го направите, не сте сахаджа йоги. От сърцето си трябва да се уголемите. Много е важно. И така, проблемът в Индия е, примерно, кастовата система, която е... Не мога да разбера. Сто пъти съм казала, че в Гита е описано, че във всекиго обитава Духът. Тогава как можеш да имаш каста? Можеш да имаш, съобразно нагласата си. Това е нещо различно.

Но не можеш да имаш каста по рождение. Толкова много примери има, които доказват това, обаче в Индия имаме това проклятие – кастовата система. А на Запад е дори по-лошо – това е расизмът. Толкова ужасно нещо е това, което се нарича расизъм! Например отидох в Румъния и видях много цигани там. Третират ги просто като кучета. Смятаха ги за хора от много ниско ниво. Циганите са наистина хубави хора, няма нищо нередно в тях. Поне характерът им е добър. Имат някои принципи за своите жени и водят добър морален живот.

Колективни са, но са третирани толкова зле, толкова са занемарени, че дори в Индия няма да открия да се случва такова нещо. Расизъм. Румънците нямат определена раса. Не можете да кажете, че са германци или англичани, или англосаксонци. Нищо такова. Бях учудена, че ги има повече отколкото където и да е. И в Англия е същото. Третирани са толкова зле, а това са хора на изкуството и са много любящи. Бях изненадана, че толкова много дойдоха на нашата програма. Вниманието трябва да бъде върху по-широката визия за живота и към хората, които страдат. Много е важно.

Трябва да се грижите за хората, които страдат, които имат неприятности, които се нуждаят от помощ. Не да се сдружавате с хора, които ще ви помогнат с пари или по друг начин, а с хората, които са потискани. Станали сте сахаджа йоги, за да им помогнете да се издигнат. Трябва да направим нещо за тях. Във Ваши стартирам център, в който бедните хора ще бъдат лекувани безплатно. Въпреки че сме в средата, трябва да помагаме на хората, които не се наслаждават на никакви облаги от живота. Трябва да ги доведем в Сахаджа Йога. Трябва да им помогнем по всякакъв възможен начин. Ще трябва да сте забелязали, че в годежния списък това, което съм направила, е да създам баланс, например развиващите се страни с развитите страни, да направя подходяща размяна. Но откривам, че има хора, които се отнасят много арогантно към това.

Предполага се, че английските момичета са християнки, за френските момичета се предполага, че са християнки и за много други. Христос, който направи толкова много във връзка с угнетените... Когато се оженят, тези хора се опитват да се изтъкват и да гледат отвисоко на хората. Те са сахаджа йоги, а сега сме принизили всички християнски момичета от Англия поради същата причина. Ако развиете смешен вид комплекс за превъзходство, това изобщо не е християнско. Затова, като сахаджа йоги, трябва да разберем, че един от принципите на Сахаджа Йога е, че трябва да преодолеете всички такива дребни неща, всичките ограничения, от които сме страдали, а и други са страдали. Когато стигаме до колективно случващото се, трябва да разберем, че хората трябва да са колективни. Защото: трябва да имаме големи места, където можем да отиваме да медитираме, тоест трябва да имаме огромни неща! Не е необходимо. Всяко място е добро, за да се молиш и да медитираш. Където и да си, можеш да се наслаждаваш, трябва да се наслаждаваш там.

Не бива да изисквате разни неща. Например, когато идвате в Ганапатипуле, Аз зная, че не е много удобно. Подредбата не е дори като на тризвезден хотел. Но вие се наслаждавате един другиму и се обичате, а компанията на всеки един ти дава комфорт. Това, което ти дава комфорт, е обичта, привързаността, единението, единството между вас. Тогава не те интересува, не се интересуваш колко ти е удобно, колко си щастлив. Този път, изведнъж, дойдоха 250 души повече от очакваното. Така че трябваше да поставим тези временни неща за вас, а вие нямахте нищо против. Много съм ви благодарна за това. Пълният толеранс и комфорт на тялото не са важни.

Комфортът на Духа! Ако тялото ти иска удобство, опитай се да го накараш, да го научиш да се откаже от това. Опитай се да направиш тялото си свой роб, а не ти да си роб на тялото. Ако не опитате това, тогава в Сахаджа Йога не сте никъде, защото отново ще кажете: „Трябва да имам красива кола, след това трябва да имам къща, след това трябва да имам това, трябва да имам онова“. Ако твърде много се грижите за тялото си, тогава Духът, светлината на Духа намалява. Няма блясък върху лицето ви и няма мир в ума ви, защото постоянно се безпокоите за своето тяло, за своите удобства, за своята храна, за това, за онова. Можете да оставите всички тези неща на Божественото. Това, което сами трябва да направите, е да видите, че в поведението си трябва да сте честни, трябва да сте духовни и трябва да сте посвещаващи се. Това е ваша работа. Трябва да видиш: „Посвещавам ли се или не?

Напълно ли съм със Сахаджа Йога или не съм? Какво съм направил за Сахаджа Йога? Какво трябва да направя за Сахаджа Йога?“. Ако не постъпваш така, умът ще работи по друг начин. Ще започне да мисли: „О, това не е добро за детето ми. Онова не е добро. Това е еди-какво си“. Щом започнете да мислите: „Какво трябва да направя за Сахаджа Йога; какво трябва да постигна за Сахаджа Йога; как трябва да разпространявам Сахаджа Йога?“, ще се изненадате, че умът ви ще навлезе в сферата на духовността и никой не трябва нищо да ви казва. Нещата просто ще работят автоматично. Вие имате енергията, имате всичко, имате фонтана, който трябва да бъде отворен.

Стигаме до другия момент, който е, че трябва да осъзнаем кои сме. Това е много важно за Сахаджа Йога. Христос е казал: „Аз съм Синът на Бога“. Добре. Той го е казал открито, въпреки че хората Го разпънаха за това. Но Той го е казал. Казал е открито: „Аз съм Синът на Бога. Правете каквото искате“. Което беше факт, беше истината, която се предполагаше, че ще каже. Сега сахаджа йогите трябва да кажат: „Аз съм синът или дъщерята на Ади Шакти“.

Щом си кажете това, веднага ще започнете да се променяте, защото това е много голяма позиция. Това е много миропомазана позиция. Щом започнете да казвате така, ще започнете да разбирате каква е отговорността ви. Ще се удивите. Онези хора са били при лоши гурута, когато дойдоха в Сахаджа Йога. Те станаха изключително щедри и изключително отдадени, изключително смирени, защото много са страдали. Понякога онези, които идват директно, нямат това усещане. Знаеш по-добре какво си получил, когато си преминал през някои изпитания, но ако го получиш сахаджа, тогава не разбираш. Ние трябва и да интроспектираме през цялото време. Първата интроспекция е: „Смирен ли съм?

Мога ли да се смиря пред някого?“. Това е много важно, но гневът е най-лошото нещо. Кришна е казал: „Всичко лошо започва от гнева“. Гневът започва от черния дроб, така че можете да лекувате черния си дроб. Сами можете да видите колко е лош гневът и дали искате да се отървете от него. Гневът ще убие целия колектив. Гневът ще замъгли цялата красота на духовността. За човек, който е с много избухлив характер и говори за Бог, хората ще кажат: „Да избягаме от този човек“. Трябва да се отървете от гнева. Много е важно да интроспектирате в какви моменти се нервирате.

Някои хора мислят, че да се ядосват е тяхно право. Добре, но не в Сахаджа Йога. Не трябва да се ядосвате. Не трябва да крещите на никого. Не трябва да биете някого. Ако има някакъв проблем, можете да Ми кажете. Но Аз съм видяла хора да се бият, да се карат понякога и съм изумена как тези хора се карат помежду си. Постепенно, сигурна съм, с израстването ви в духовността, всички тези борби и идеите за създаване на групи ще отпаднат. Но Сахаджа Йога няма да ви позволи да останете в нея. Незабавно ще бъдете изобличени.

Хората ще знаят за вас. Опитай се да разбереш защо се ядосваш, защо имаш гняв, каква е причината, може би това, което не харесваш в другите хора, е вътре в теб. Може би същото нещо съществува в теб. И така, в Сахаджа Йога има пречистващ процес, който е много важен, и ние много се нуждаем от помощта на Христос, защото има рационалност, която покрива вашата Агния. Вие можете всичко да рационализирате. Всичко! Дори ако убиете някого, можете да рационализирате това. Агния е и наш враг, ако не можем да я държим отворена. Абсолютно. Защото можем да се самооправдаваме.

Можем да кажем: „Какво мога да направя? Така се случи“ и пр. Щом веднъж започнете да вървите по петите си, всички тези неща ще си отидат. Ако много се ядосвате, застанете пред огледалото и се опитайте да се ядосате на себе си. След това – обвързаностите. Обвързаностите са много фини. По-рано това, което знаех за западните сахаджа йоги, е, че те не обичаха много децата си. Сега откривам, че са се залепили за своите деца. И искат да направляват цялото движение на Сахаджа Йога съобразно капризите на своите деца. И индийските сахаджа йоги са такива.

Много са обвързани към своите деца. Винаги са били много обвързани към тях. Вече съм ви обяснила, че обвързаността е смърт за обичта. Ако обичаш някого, тогава обичай всекиго съобразно потребностите на тази личност. Трябва да се движиш. Не можеш просто да се залепиш в една точка. Това не е твоя отговорност. Това е отговорността на Божественото. Остави това на Божественото и ще видиш, че децата ти ще се подобрят, роднините ти ще се подобрят, всичко ще се подобри, защото това не е твоя отговорност. Твоите ограничения ще повлияят всичките връзки и Аз наистина ще кажа, че това ограничено роднинство е възможно и да задуши взаимоотношенията.

Аз имам много по-широка визия и по-широко разбиране докъде сте стигнали. Ако влезете в природата, можете да я изучите много добре. Вижте водата. Тя идва при всичките дървета. Всяко е благословено. Тя не се прилепва към някое от дърветата или където и да е. Ако прави така, всичко ще приключи. Ако трябва да мислиш за колектива, трябва да си много необвързан, а не да бъдеш отклоняван, тоест да си придуман да влезеш в някакъв вид малки, дребни взаимоотношения. За теб е много по-лесно да следваш Сахаджа Йога отколкото който и да е на света е могъл да бъде следван, защото другите не бяха реализирани души. Има и други обвързаности – обвързаността към парите. Много изненадващо е, че понякога се отнасят към Сахаджа Йога като към магазин или пазар.

Ще кажат: „Майко, можеш ли да намалиш цената наполовина? Можеш ли да я сведеш до четвърт? Можеш ли да ни дадеш някоя концесия, някоя продажба?“. Поне 35% от хората идват безплатно. А тези, които могат да платят, искат да платят половината, по-малко от половината и Аз не зная какво да им кажа. Това е единствената възможност, когато наистина можете да дадете пари, които, разбира се, се споделят, съгласна съм. Не само пари са необходими за един човек. Но можете да споделите много лесно с другите, защото те нямат много пари, за да дойдат в тази страна. Нямат много пари, за да живеят тук. Тъй като говорим за глобален живот, трябва да разберем, че трябва да споделяме пари с тях.

Ако започнете да разбирате само това много добре, Аз ви казвам, че вашата обвързаност към парите ще си отиде. Вие трябва да споделяте. Вие нищо не искате да споделяте. Възможно е да имате милиони рупии, но не искате да споделяте. В Сахаджа Йога толкова много хора са станали много богати, но не искат да споделят. Не казвам, че сме тук за пари или нещо такова, но главният момент, фундаменталният момент е, че становището трябва да е за споделяне с другите. Сахаджа Йога ни е дала толкова много. Ние какво сме направили за нея? Къде споделяме? От друга страна, има хора, които са много, много ненаситни, които искат повече.

Има хора, които продължават да вземат пари на заем, хора, които продължават да ползват хората за собствените си цели. Всичките тези дребнави, глупави неща не са за сахаджа йогите. Вие не се нуждаете. От каквото и да се нуждаете, просто помолете и ще го имате. Някои хора се опитват да експлоатират други хора, а някои хора се опитват да се спасяват. Трябва да имаме отворен ум. Както вашата Сахасрара е отворена тук - знаете, че тук е чакрата Сърце. Тя се отваря, след това се отваря Сахасрара. Отворете сърцата си, отворете сърцата си, само тогава можете да се наслаждавате на своето Себе. Да предположим, че искам да видя нещо с очите Си, но те са затворени.

Мога ли да видя нещо и да му се наслаждавам? Ако трябва да почувстваш нещо със сърцето си, но то е затворено, как ще можеш? Как можеш да го почувстваш? Така че отвори сърцето си. Отвори си сърцето. Така ще осъзнаеш, че нещата не са толкова трудни. За нас всичко е много лесно, но трябва да отворим сърцето си и да се уважаваме взаимно. Сахаджа йогите трябва да се уважават един другиго. Някой е чернокож, друг е белокож, някой е висок, някой е нисък, някой е ето такъв. Бог е създал разнообразие, иначе щяхме да бъдем като униформени полкове.

Трябва да се наслаждаваме на многообразието, което създава красотата, красотата на Творението. Всичките външни неща не бива по никакъв начин да ви впечатляват. Хората трябва да са чисти, спретнати, подредени, но това е друго нещо. Обаче всички да са като теб е неправилно. Специално в Индия, ако някой говори английски не много правилно, е осъден като "регистрирана каста". Такава робска психика, много робска! Дали знаеш своя език или не, своя майчин език или не, хинди или не, няма значение, но трябва да знаеш английски! Ако някой каже „английски“, с него е свършено! Виждала съм японци, китайци, французи, който и да е друг, да говорят ужасен, смешен английски, бих казала, но най-лоши са самите англичани. Англичаните напълно са загубили усета си към английския език.

Но какво толкова има в това? Нищо, освен робска психика към един режим, който беше тук в продължение на триста години. Те не направиха нищо добро за себе си и си отидоха оттук с празни ръце. Християните в Индия дори вярват, че Христос е роден в Англия. Можете ли да повярвате? Повечето от тях. Същността на живота е в това да си горд с която и да е страна, в която си роден. Трябва да обичаме собствената си страна, но не бива да се идентифицираме с нея. Всичко неправилно в тази страна трябва да критикуваме и да го виждаме. Не трябва да възприемаме и не бива да се превръщаме в част от тези абсурдни хора, които имат своите ограничения.

Преминахте ли отвъд своите страни? Вие прекрачихте отвъд всичките ограничения. Сега сте станали велики. Как можете да останете в малкия водоем? Нуждаете се от океан. Ще се задушите. Друго нещо е, че не бива да ползвате толкова много машинно направени неща. Опитвайте се да ги избягвате, доколкото е възможно. Машините са ни създали толкова много проблеми. Трябва да носим нещо, което е ръчно направено, тоест от хора, които ползват малки, можем да кажем, обикновени машини, от които не излиза толкова много пушек.

Трябва да сме много съзнателни по отношение на екологичните проблеми като сахаджа йоги. Но Аз зная едно нещо – там, където има сахаджа йоги, екологичните проблеми също се решават поради вибрациите. Но вибрациите ще се бият само когато искате да се борите с екологичните проблеми. Където и да отиде човек, открива толкова голямо замърсяване, такова голямо замърсяване! Как да се преборим с това замърсяване? Трябва да се обръща внимание на екологичните проблеми. Ние произвеждаме ли всичките тези неща, които развалят атмосферата? Ние сме отговорни, ние трябва да го направим. Кой ще го направи? От една страна, както ви казах, трябва да се грижим за хората, които са по-бедни от нас, които са нещастни.

Трябва да се грижим за атмосферата, която е пълна с всякакви безсмислени неща, и да се насочим към начин на живот, който ще е по-семпъл, при който няма да ползваме толкова много превозни средства и толкова много неща, които създават проблем. Както например в Дехра Дхун Ми казаха, че имат толкова много триколки, че автобусите са спрели. Защо? Защото в триколките плащате по-малко пари, така че те се движат с триколки, а това създава черни сажди навсякъде. Един сахаджа йоги изобщо не трябва да сяда в триколка, за да спести някакви пари. По-добре да вървиш пеша или да ползваш превоз, който не произвежда толкова много от тези неща. Има толкова много начини, чрез които наистина може силно да се подкрепи решаването на екологичния проблем, защото това е част от вашата отговорност. До 47-годишната си възраст Аз носех само чисто кхади, чисто кхади, дори не копринено, до 47-годишна възраст. Когато Сахасрара беше разчупена, тогава започнах да нося други дрехи. Животът ни трябва да е такъв, че да сме чувствителни към всякакъв растеж около нас.

Само нашето внимание – как поставяте вниманието си към нещата. Например сега в Индия има много нови неща, които се появяват, навсякъде. Един ден казах на някого: „Защо не взе няколко пъдпъдъка от Германия?“. Той каза: „Не знаех, че в Германия има пъдпъдъци“. Казах: „Има голяма индустрия с пъдпъдъци. „Какво говориш? Откъде знаеш, Майко?“ Казах: „Зная“. Щом отида в някоя страна, зная всичко за нея, всички подробности. Учудих се, че имаха такава голяма индустрия, а те изобщо не знаеха, че имаше пъдпъдъци. По същия начин, в собствената си страна не знаем какво имаме, какви артистични неща имаме, какво е това, което ще помогне на бедните.

Изобщо не знаем. Защо Христос е роден в такива условия? Защото искаше да даде благословии на онези бедни хора, да им помогне в духовността. Но ние не се безпокоим, не си правим труда да видим къде е бедността и как можем да помогнем. Вие можете, по всякакъв начин можете да им помагате – във всеки ъгъл, по всякакъв начин. Много е просто да се разбере за собствената страна къде е проблемът, защо хората са бедни, а ние не можем да им помогнем. Трябва да се насочим към това. Докато вашата светлина не изгрее в обществото, нищо не правим. Само се наслаждаваме на собствената си Сахаджа Йога, на Ганапатипуле и пр. А другите?

И така: чувствителност към изкуството, чувствителност към музиката, чувствителност към всички творчески неща, които съществуват, и какво можем да направим с тях за другите. Вниманието трябва да е повече към тези, вместо към безполезни неща. Не трябва да се безпокоите толкова много за политиката. Всичко ще бъде изложено на показ и приключено, и нещата ще се оправят. Оставете ги да се борят, оставете ги да правят каквото искат. Те са глупави хора. Вашето внимание трябва да е към това как можете да сте съзидателни, как можете да помагате на хората, какво можете да направите. Във всичко има едно нещо. Това е обичта, това, което наричате състрадание, анукампа, просто от обич и привързаност. И това трябва да е истински вътрешно присъщ израз на всеки сахаджа йоги във всяко поле на живота.

„Не харесвам това, не харесвам онова“ – този вид личност изобщо не е сахаджа йоги – този, който казва „Аз харесвам...“. Гърлото Ми не беше наред, но някой донесе някакъв плод. Само за да му доставя удоволствие, го изядох. Няма значение какво, съвсем малко, Аз ядох. Само за да ви доставя удоволствие, носех такова тежко сари. Никой от вас не може да го носи, мога да ви кажа. Просто за да ви доставя удоволствие. Така че: „Какво правим, за да доставим удоволствие на другите?“. Трябва да си доставяща удоволствие личност, вместо да мислиш как на тебе трябва да ти се достави удоволствие – „Не харесвам това, аз не правя така!“ вместо „Какво съм направил, за да доставя удоволствие на другите?“. За да удовлетворим Божественото, характерът ни, поведението ни трябва да са абсолютно чисти.

Зная, че сахаджа йогите са направили чудеса и се справят много добре, но те могат да направят много, много, много повече от това, което правят. И така, на рождения ден на Христос трябва да ви кажа, че е невъзможно да се следва Неговият живот, съгласна съм. Много е трудно. Но поне човек трябва да се учи от Него. Той е пред нас и нека се опитаме да вървим напред към Него, към Неговата семплост, към Неговата честност и жертвеност, която Той можа да осъществи. Бог да ви благослови.