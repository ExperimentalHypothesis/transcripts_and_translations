Shri Ganesha Puja. “Toprak Ana’ya saygı göstermek zorundayız”, Cabella Ligure (İtalya), 25 Eylül 1999.

Bugün Shri Ganesha'ya ibadet etmek için burada toplandık. Hepiniz onun ne kadar güçlü bir Deity olduğunu biliyorsunuz. Onun gücü kendi masumiyetinden gelir. Küçük çocukları gördüğümüz zaman dayanılmaz şekilde otomatik olarak onlara doğru çekiliyor ve onları sevmek, öpmek ve onlarla birlikte olmak istiyoruz. Ve onlar çok masumlar, son derece masumlar ve Shri Ganesha'ya ibadet ettiğimiz zaman, gerçekten masum olup olmadığımızı bilmeliyiz. Bu günlerde insanlar son derece hilekâr bir hale geldiler ve ne kadar hilekâr olduklarına da aldırmıyorlar. Masum ve sade olan diğer insanlara karşı her tür hileli numarayı yaparlar. Herkesin çok kurnaz olduğu bu modern zamanlarda, yaptıkları her şeyin doğru şey olduğunu söyleyerek, kendilerini her zaman haklı çıkarabilirler. Bu kurnazlık, kimi insanların her tür fiziksel problemle karşılaşmaları açısından çok cezalandırıcı olan sağ kanalın diğer aşırılıklarına, sizi sürükleyebilir. On ların elleri felç olabilir veya bacakları felç olabilir. Ayrıca, karaciğer işleyişleriyle ilgili ve bütün bunlarla ilgili, başka sıkıntılar yaşayabilirler. Tüm bunlar ortaya çıkar. Sonra, onları cezalandırmak için psikosomatik bir hastalık da ortaya çıkabilir. Şu anda, bu sorunlarınız olduğu zaman, sağ kanaldan dolayı acı çeken bütün bu insanlar, Shri Ganesha'ya ibadet etmelidir. Mesela bugünlerde hepinizin hayatı çok meşgul. İşinizle son derece meşgulsünüz ve söylemeliyim ki, normalden çok daha fazla iş yapıyorsunuz. Ama siz Tanrı'nın çok büyük bir işini yaptığınızı düşünüyorsunuz.

Sonuç olarak Shri Ganesha ihmal edildi ve böyle bir kişi, ya çok kuru ya da rahatına çok düşkün birisi haline gelebilir. Bu iki şeyden birisi ortaya çıkar ve kişi kendisinin nereye gittiğini bilmez. Sizi ortada, Sahaja Yoga'da tutan tek şey, Shri Ganesha’nın Pujasıdır, Shri Ganesha’ya ibadet ederek her zaman merkezde olabilirsiniz. Sağ kanaldan gelen tüm bu hastalıklar, Shri Ganesha Puja ile tedavi edilebilir. Şimdi, insanların Shri Ganesha'ya ibadet etmelerinin çeşitli yolları var ama onu hatırlamanın basit bir yolu var, Onun fotoğrafının önünde oturun ve ondan vibrasyon alın. Kendinizi dengeleyebilmenizin en iyi yolu budur. Çok fazla endişe var, mücadele ettiğiniz çok fazla şey var. Bunların hepsi Shri Ganesha tarafından etkisiz hale getirilebilir. Masum olmasına rağmen, O son derece zekidir ve yardımınıza geldiği zaman şaşırırsınız. Nasıl çalıştığına, bütün engelleri ve tüm endişelerinizi sizden nasıl alıp götürdüğüne hayret edersiniz. Yani çok sade bir Tanrı olmasına rağmen, O sahip olduğumuz en önemli Tanrıdır. Mooladhara çakra çok, çok karmaşıktır. Sanırım en karmaşık çakralardan birisidir, çünkü birçok haresi vardır, birçok bölümü vardır. Her zaman titreşen ve salınan diyebiliriz. Bunları istikrarlı hale getirmek için, kesinlikle Shri Ganesha'ya adanmış olmaya çalışmalısınız. Shri Ganesha, size söylediğim gibi, Jesus Christ olarak enkarne olmuştu ve İsa da çok masum bir kişiydi. Eğer masum olmasaydı, çarmıha gerilmezdi, ama O başkalarının kurnazlığını görmek için, tilki gibi birisi değildi. Kendi müridi Onu aldattı ve bu kişinin kim olduğunu biliyordu, onun kim olduğunu asla söylemedi. Eğer yaşamına bakarsanız, masumiyetin güzelliğiyle dolu, çok sade bir kalbi olan bir şahsiyet, çok iyi bir kişiliktir ve yanlış bir şeyin olduğunu gördüğü her yerde, onunla savaşmak için dışarı çıkardı. Aynı şey Shri Ganesha’da vardır.

Shri Ganesha’nın kutsamaları, bir tür engele ya da 'Sankata denilen şeye' (Tehlikeleri ortadan kaldıran Tanrıça) – (bu ifade, insanların iyi tavsiyeleri dinlemeleri gerekir, yoksa mahvolurlar anlamında da kullanılır) özel olarak eğilimi olan herkes için bu çok önemlidir. Buna  Sankata Vimochan-(kefaret) denir, sizi hayatta karşılaşılan bütün engellerden kurtarır. Birçoğunuz farklı sıkıntılar ve engeller karşısında ve farklı şekillerde, çok çok zor zamanlarınızda, Onun size nasıl yardım ettiğini deneyimlediniz. O bir Ganapati olduğu için, meseleleri çok iyi yönetmek Onun tarzıdır. Ganapati, Gana'ların Lordu anlamına gelir. Size anlattığım gibi bizim içimizde Ganalar var. Bunlar küçük moleküller şeklince çok güzel bir şekilde içimize yerleştirilmişlerdir, herhangi bir sorun olup olmadığını rapor eden küçük, küçücük organik moleküller. Onlar beyne, bir sorun olduğunu bildirirler ve sternum kemiği onların ikamet ettikleri yerdir ya da siz buraya Tanrıça Durga'nın tahtı diyebilirsiniz. Dolayısıyla, her ne zaman herhangi bir sorun meydana gelirse, bir sorunla karşılaşırsak, sternum kemiği titreşmeye başlar ve Gana olan bu moleküller bilgiyi alırlar. Tıbbi terminolojide bunlara Antikor denir. (Antikorlar, yabancı moleküllerin yol açabileceği zararlı etkilere karşı organizmayı erkenden uyararak koruma sağlarlar.) Sonra da, bu Ganalar saldırırlar, onlar belli bir yeri hedefleyebilirler de. Sorunları nasıl hedef alacaklarını ve ona nasıl saldırıldığını bilirler, kişi Ganalar tarafından sadece tıbbi olarak acı çeken insanlara yardım edildiğini düşünebilir, bu doğru değildir. Ayrıca zihinsel olarak rahatsız olan, zihinsel olarak acı çeken insanlara da Ganalar yardım ederler. Bu Ganalar, problemleri hedef almakta o kadar başarılıdırlar ki, bazen bu işlerin nasıl yapıldığına şaşırıyoruz.

Örneğin birisine, bir yerlerde bir çocuğun başına bir şey geldiğini söyleyin. Şimdi ailesi Anne için ağlamaya başlıyor ve deyin ki, Anne Durga’dır, o zaman ne olur, hemen o yere koşarlar ve mucizevî bir şekilde çocuğu iyileştirirler, onlar buna mucizevî bir şekilde diyorlar. Hayatınızda olan bir sürü mucizevî şeyi sizler açıklayamazsınız, ama hepsi Ganapati’nin Ganalarından kaynaklanır. Ganalar da Onun gibi küçükler, çok aktifler ve çok uyanıklar. Asla uyumazlar. Her ne zaman, her hangi bir sorun oluşursa, Ganalar gidip o soruna saldıracak ve onun için bir çözüm bulacaklardır. Nasıl hareket ettikleri ve nasıl bilgilendirildikleri inanılmazdır. Bu şekilde gerçekleşmiş bir sürü örnek verebilirim. Örneğin, Amerika'daki ashramlarımızdan birinde, yüzme havuzunda boğulan bir çocuk vardı. Hepsi yüzme havuzuna atlıyorlardı, yüzme havuzu fikrini pek sevmedim çünkü orada çocuklar vardı. Yani bir çocuk havuza düştü ve yaklaşık birkaç dakika suyun içinde kaldı. Hiç kimse çocuğun orada olduğunu bilmiyordu. Yani sonra çocuğun bedenini bulmaya çalıştılar ve sonrasında, onun orada olmadığını fark ettiler, nereye gitmişti? Sonrada onun yüzme havuzunda olduğunu fark ettiler.

Bunun üzerine çok korktular ve biz bu çocuğu kurtarmanız için size sadece dua ettik, Anne siz bu oğlanı kurtarın dedik, dediler. Şaşırtıcı bir şekilde, Ben asla hiçbir Aşramı telefonla aramam, adresi bile bilmem ama kendi kendime bu numaraya telefon etmek istedim. Ben kimsenin numarasını bilmem ve telefon ettiğimde liderlerden biri oraya geldi ve Ben ona çocuğun suya düştüğünü ve kurtulacağını bildiğimi söyledim. Kimse Bana bir şey söylemedi. "Endişelenmeyin, çocuk mükemmel bir şekilde iyi olacak", dedim. Sonra çocuğu havuzdan çıkardılar ve doktorlar tarafından da tedavi edildi ama aynı zamanda vibrasyonlarla da tedavi edildi ve bu çocuk bugün tamamen iyi durumda ve doktorlar onun asla hayatta kalamayacağını söylemişlerdi. Hayatta kalma şansı olursa da, her zaman ölü bir beden gibi komada olacak dediler. Bu sefer Amerika'ya gittiğimde bu oğlanla tanıştım. Yani, bunun gibi olan çok şey oluyor ve insanlar Bana “Anne, bu sizin  'kripa'nız (Tanrısal Lütuf) diyorlar, olan şey sizin kutsamanız, diyorlar. Bir bakıma bu çok uzaktan, şunu söylemeliyim ki, ama bu Shri Ganesha yüzünden. Şimdi Shri Ganesha’nın bir başka kalitesi ise, Anne’ye karşı son derece itaatkâr olmasıdır. Shiva’yı, Vishnu’yu bile, O hiç kimseyi tanımaz. Ona göre Annesi her şeydir. Bu yüzden babası Shiva ile savaşabilir, herkesle savaşabilir, çünkü o tam olarak itaatkâr ve kesinlikle çok hızlıdır 'Tatpar', (harekete geçmeye hazır, çalışkan) Anne'nin arzusunun ne olduğunu çabucak anlar ve halleder. Bunun dışında Onun tarzı çok masum, sade ve bir çocuk gibidir ama işi muazzamdır. Şimdi,  Ganalar da çok masum insanlardır, çok masumdurlar ama siz belirli bir sorunla ilgilenmelisiniz, dediğiniz zaman, onlar son derece süratliler ve çok hızlılar.

İçindeki bir başka şey ise, Onun iffetli insanlara, hayatlarındaki en önemli şey iffet olan insanlara karşı saygı duymasıdır. Onun tarafından iffete çok ibadet edilir. Bu sadece kadınlarda böyle değildir, O erkeklerde de iffet olmasını bekler. Aydınlanma aldıktan sonra sizler kesinlikle iffetli insanlar olmalısınız, genç kadınlarla ve genç erkeklerle iletişim kurmanın ve iffetinizi bozmanın çok kötü bir yöntemi diyebileceğiniz bir şekilde, sizin her tarafta gezinen gözleriniz olmamalıdır. Gözleriniz bile temiz olmalıdır, düşünceleriniz bile temizlenmelidir. Bunun için iç gözlem yapmalı, hangi hataları yaptığınızı ve ne tür iffetsiz bir davranışa sahip olduğunuzu kendiniz için görmelisiniz. Kendinizi düzeltmeniz ve Shri Ganesha'dan sizi affetmesini istemelisiniz. Affedilmeyi isterseniz, O her şeyi affedebilir. O sizi affedecek kadar masum ve güzeldir ama bu çok önemli bir şeydir. Tüm ahlakımız, iffetle ilgili fikrimize bağlıdır. Çok iffetli olmalıyız. Pek çok din geldi ve onlar iffetten bahsettiler fakat onlar için yazılanların herhangi bir temeli, herhangi bir şekilde uygun biçimde icra edilmeden, dinler artık o kadar işe yaramaz bir hale geldiler ki. Her tür şeyi yapıyorlar ve kendilerine Hindu, Müslüman, Hıristiyan, her türlü din diyorlar. Aslında dinler tamamen başarısız oldu ve işte bu yüzden, Shri Ganesha onların peşinde. Shri Ganesha ile ilgili bir başka şey ise, Onun Toprak Anadan yaratılmış olmasıdır. O kesinlikle Toprak Ana'dan yaratılmıştır. Yani eğer kara büyü yapan ya da aşırı tutuculuk gösteren ve insanlarının çok kötü ahlaklı olduğu bazı ülkelerinin vatandaşlarından hoşlanmıyorsa, o kişiler için problemler yaratır.

O, Toprak Ana'ya depremler yaratmasını söyler. Deprem, iffete saygı duyulmayan yerlerde, köktendinciliğin olduğu yerlerde ve kara büyüye ibadet eden insanların bulunduğu yerlerde gerçekleşir. O, bu tür insanlara Annesi aracılığıyla saldırır. Yani Toprak Ana da anlar. Şimdi, birçok deprem geçirdik, biri Türkiye'de, biri Tayvan'da, ama tek bir Sahaja Yogi bile ölmedi. Yani Shri Ganesha onları korur. Onun ayırt etme gücü var ve O sadece bu tür insanları, o insanları yok etmeye çalışıyor ve daha önceleri de, böyle olan insanların birçoğunu yok etti. Aynı zamanda O, Toprak Ana'nın güçlerine sahiptir, manyetiktir, insanları kendine doğru çeker, bizim çocukları çok kolay şekilde kabul etmemiz gibi, insanlar onu kolayca kabul ederler. Bu, Onun kendi içinde sahip olduğu manyetik güçtür. Şimdi, bu mıknatısın kuşlarda, aynı zamanda birçok hayvanda da bulunmasına ama özellikle kuşlarda bulunmasına şaşıracaksınız. İşte onlar, gitmeleri gereken yönü bu şekilde takip edebilirler. Uçuyorlar, deyin ki Sibirya'dan, Avustralya'ya kadar bütün bu yolu uçuyorlar. Nasıl uçuyorlar? Ve yine aynı yere geri dönüyorlar. Bu balıklarda da vardır. Balıklar, söyleyin, tepelerden gelen bazı sularda da bulunurlar, yani bir süre sonra yeniden bu düzlüklere geri gelirler ve yine bunun nasıl olduğunu Tanrı bilir, onlar kendi yerlerine geri dönerler.

Yani aynı yere geri dönmek ancak yönü bilmenin bir yolu varsa mümkündür. Ama onlar yönü biliyorlar, yön duyguları var, ayrıca kendi kaliteleri ile sınırlanmışlar. Örneğin bir yılan, bir yılan olacaktır, bir köpek ise bir köpek olacaktır ve bir aslan da aslan olacaktır. Fakat insanlar, onlar belki de içlerinde bütün hayvanlara sahipler. Yani onlar herhangi bir şey olabilirler, bunu söyleyemezsiniz ve herhangi bir şey olabileceklerini itiraf etmek için onlar çok kurnazdırlar. Ve bir kez böyle bir şey haline geldiklerinde, insan olmalarına rağmen, bu insanların nasıl bu kadar düşük bir seviyede olabileceklerine şaşarsınız. Ama bu böyledir, çünkü Ganesha onların hayatlarında saygı görmedi. Bu yüzden herhangi bir seviyeye, herhangi bir yere gidebilirler. Hindistan'da, Latur'da yaşadığımız çok büyük bir depremi size diğer bir örnek olarak anlatıyorum. Latur'da, Shri Ganesha'yı alıp denize ya da bir nehrin suları içine koydukları Shri Ganesha festivalinin on dördüncü günüydü. İşte orada, Latur'da, bu insanlarda güzel bir Shri Ganesha heykeli var. Onlar heykelin önünde dans ederler ve şimdi bu çok garip filmlerden ya da başka bir şeyden, çok pis, çok kötü bir müzik çalmaya başladılar. Bu o kadar kötü ki, buna dayanamıyorsunuz. Çok kötü ve bu Shri Ganesha'yı üzüyor. Sahip oldukları bir heykelin önünde onlar bu şekilde bir şeyler yapıyorlar ve heykelin önünde dans ediyorlardı. Fakat heykeli suya sokup, eve döndükleri zaman sarhoş oldular ve sarhoş olduklarında, bu içki ile Jai Ganesha, Jai Ganesha diyerek dans etmeye başladılar. O zaman toprak kıpırdadı ve deprem onların hepsini toprağın içine çekti. Hepsi yerin içinde kayboldular. Bunun dışında, bu tür şeyleri yapan başka birçok kişi daha Toprak Ananın içine çekildi.

Aşramımız oradaydı, bir tür merkezdi ve merkezin çevresinde çok güzel bir arazi vardı ama O, bu araziye dokunmadı. Etrafta oldukça uzun bir mesafe var, büyük bir boşluk oluştu ve merkezin çevresinde her tarafta Toprak Ana’da bir açıklık vardı ve kimse zarar görmedi: Hepsi evdeydiler, iyiydiler. Ama bu oldu, ashramımıza hiç dokunmadı ve işte ashramımız bu şekilde kurtuldu ve tek bir Sahaja Yogi bile ölmedi. Korumanın Shri Ganesha ve Onun Ganaları tarafından, bu korumanın nasıl sağlandığı gerçekten çok dikkat çekicidir. Bu yüzden Onun Ganalarına saygı duymalıyız, çok önemli olan şey, onların içimizde olduklarını, içimizde hareket ettiklerini görmektir. Onlar sizin ne tür bir insan olduğunuzu görürler ve Shri Ganesha'yı yanlış davranışlarınızla yerinden çıkarmaya çalışmanız durumunda, onlar sizin tekrar normale döndüğünüzü görmeye çalışıyorlar. Size birçok kez şans verirler ama o zaman bile siz kurnazlığınızla ve ego fikirlerinizle devam ederseniz, Onun tarafından çok kötü şekilde darbe alırsınız ve bu en büyük, söylemeliyim ki, sizin için en büyük felakettir. Bu yüzden Shri Ganesha'ya ibadet etmek zorundasınız ama Ben her zaman söylüyorum ki, bunlar, bu zanaatkâr diyebileceğimiz insanlar tarafından yapılmış olan her Shri Ganesha'ya ibadet etmeyin. Çünkü onların ne tür bir zanaatkâr olduğunu Tanrı bilir. Para uğruna Ganesha imal ediyor olabilirler ve onların iffet hakkında hiç bir fikirleri olmayabilir. Bu Ganesha'ları böyle insanlar yapar ve sonra sizde bu Ganeshalara ibadet edersiniz, bunların bize hiç bir faydası olmaz.

Bu yüzden Muhammed Sahib, herhangi bir idole ibadet etmeyin demiştir, çünkü bu idoller, onları yapmak için yetkisi olmayan insanlar tarafından yapılmışlardır. Onlar Swayambhu değiller. Toprak Ana tarafından yaratılmadılar, sadece onlardan para kazanmak isteyen insanlar tarafından kopyalandılar. Yani işte bu yüzden nasıl bir idol edinmiş olursanız olun, diyelim ki dükkânlardan, bunlara ibadet edilmesine gerek yoktur, buna ibadet edilmez, her ne ise herhangi bir idole ibadet edilmez. Yani orada olan ne olursa olsun, ibadet etmemeliyiz, çünkü o idol çok kötü vibrasyonları olan, hile yapan, çok kurnaz ve haddi olmadığını düşünen biri tarafından yapılmıştır. Böyle bir kişiden bir Shri Ganesha satın alırsanız, bu size zarar vermez ama size yardımı da olmaz. Evde dekorasyon için bulundurabilirsiniz ama ibadet için değil. Gerçek Shri Ganesha'nın fotoğrafı yok, fotoğrafı yok. Toprak Ananın içinden çıkan sekiz tane Shri Ganesha var. Onları gördüm. Fakat bu yerlerde bulunan pujariler, rahipler korkunçlar, onlar korkunç insanlar. Onlardan birine gittim ve o Bana “ben astım oluyorum, felç oluyorum, bu nasıl olur, ben Shri Ganesha’ya ibadet ediyorum, atalarım Shri Ganesha’ya ibadet ettiler ve O bize bunu nasıl yapar” dedi. Ben de dedim ki, sadece iç gözlem yapın, siz ne tür bir yaşam sürüyorsunuz, ne yapıyorsunuz, Shri Ganesha’nın Pujarisi olmaya gerçekten layık mısınız? Ve o zaman fark etti. Dedim ki, “Seni şimdi iyileştireceğim. Tamam, ama sonra sen masum biri olduğunu göreceksin. Başka birini kurnazlıkla alt etmeye değil, masum bir yaşam sürmeye çalışın, çok kurnaz ve zeki olmaya çalışmayın.

Shri Ganesha’nın (yaratabileceği) sorunları, ne kadar engel çıkarabileceği veya size ne kadar sorun yaratabileceği, sizi ölümünüze ne kadar yaklaştırabileceğini, bunları gerçekten sayamıyorum bile. O çok güçlüdür çünkü Onun tüm enerjisi Annesinin Tanrısal işi içindir, bütün enerjisi. Hiçbir şey yapmaz, hiçbir şey istemez. Onun tüm enerjisi bunun içindir ve O basit olanı ister, Modaka (Ganesha’nın pirinç unu tatlısı, sembolik olarak bu gıda, giyecek ve barınak gibi sadece temel ihtiyaçları temsil eder) diyebileceğiniz şeyi ister, Hindistan cevizinden yaptıkları bir şeyi ister. Yediği şey budur. Vücudu öylesine süptil ve o kadar, o kadar güçlüdür ki dağlar ardına dağlar devirebilir. Sadeliği, tatlılığı ve masumiyeti ile insanları gerçekten değiştirebilir. Çok sert insanlar değiştirilebilir. Gördüğümüz gibi onun sembolü doğru yönde bir Swastikadır. Ama Swastika ters yönde ise, o zaman bu yok edebilir. Başlangıçta Hitler tarafından kullanıldığı zaman doğru yöndeydi ve başarılı oldu. Ama sonra ne oldu, şablonlar vardı ve onlar şablonları diğer tarafından kullanmaya başladılar. Yani sol taraftandı ama onlar öbür türlü kullanmaya başladılar ve sonrasında hepsi yok edildiler. Shri Ganesha’nın Swastikasının ne kadar güçlü olduğunu söyleyebiliriz. Ayrıca şimdi, eğer siz Swastikaya sağ taraftan sola doğru bakarsanız, bunun aslında karbon atomunun görünüşü olduğunu kanıtladık. Karbon atomunda Swastika vardır ve bu çakranın tamamı karbon atomlarından oluşmuştur, hepsi seri bir şekilde yerleştirilmiştir. Şimdi, ona eğer sağ taraftan bakarsanız, şimdi bunu kanıtladınız, sol taraftan sağ tarafa doğru bakın, gördüğünüz şey Omkar’dır. Eğer sağdan sola doğru bakarsanız, Swastika'yı görürsünüz ve aşağıdan yukarıya doğru bakarsanız da, o zaman bir haç gibi görünür. Yani bu Shri Ganesha'nın İsa olarak enkarne olduğunu ve Onun tüm dünyada ibadet edilen kişi olduğunu kanıtlar, zaten okursanız bu Devi Mahatmayam'da yazılır, onun hakkında, onun nasıl bir yumurta haline geldiğini ve yumurtanın yarısının İsa olduğu ve yumurtanın diğer yarısının ise Shri Ganesha olduğu, bunların hepsi orada açıkça yazılmıştır.

Tüm bunlar orada var ama anlayamıyoruz çünkü kafamız karıştı. Bunun zaten orada yazıldığını doğru şekilde görmek istemiyoruz. Yani İsa'ya ibadet edenler, onlar aynı zamanda Shri Ganesha'ya ibadet ederler ve İsa'ya her ne söylüyorsanız, siz bunu Shri Ganesha'ya söylüyorsunuz. Onlar iki tane değiller, tekler ve kesinlikle birbirleriyle birler. Size İsa hakkında söylediğim her şeyi, keşfetmeye çalışabilirsiniz ve siz bunu kanıtlayacaksınız. İsa'nın bu iki parmağında olduğu gibi (işaret parmağı ve orta parmak), bu parmak (işaret parmağı) bizim Shri Krishna dediğimiz Vishuddhi anlamına gelir ve bu da (orta parmak) Vishnu’nundur, bu da Onun babasının Vishnu olduğu anlamına gelir. Bu Onun babasının Vishnu veyahut Shri Krishna olduğu anlamına gelir. Bu işareti O çok açık bir şekilde yapıyordu, neden başka parmakları kullanmadı ve neden sadece bu iki parmağını kullandı. O, Shri Vishnu ve Shri Krishna olan babasını işaret ediyordu. Eğer Shri Ganesha'nın vibrasyonlarına bakarsanız, Benim ne söylediğimi anlamak kolaydır. Onun vibrasyonlarına bakar ve onu düşünürseniz, Agnyanızın açılmasına şaşıracaksınız, düşüncesiz kalacaksınız, çünkü O İsa’dır ve O Agnyadadır. Bu yüzden bu her şeyi açar ve Agnya'yı yıkmakla ilgili tüm aptalca fikirler, bunlar ve hepsi etkisiz hale gelir çünkü siz kendiniz görürsünüz, sadece Shri Ganesha'nın ismi Agnyanızı açabilir. Agnyadan gelen kurnazlık kesinlikle bitti, artık kurnaz biri değilsiniz. Kendi alnınızda bu masumiyeti gördüğünüz zaman, kendinize şaşarsınız ve tüm bu fikirler sadece kaybolup gider.

Başkaları için çok kurnazca ve zararlı olan bir şeyi düşünemezsiniz. Agnya tamamen açıldığı zaman kesinlikle değişmiş olursunuz. Hepimizin sahip olduğu Mooladhara çakranın, doğru bir şekle sokulması çok büyük bir lütuftur. Yere oturmanızın da çok faydası olur, çünkü Shri Ganesha'nın annesi Prithvi'dir, dünyadır, Toprak Anadır ve işte bu yüzden biz Toprak Ana ile ilgilenmeliyiz. Toprak Ana ile ilgilenmiyoruz. Toprak Ananın değerini anlamıyoruz. Aslında Hint kültüründe sabah kalktığınız zaman Toprak Anaya Namaskar demek zorundasınız çünkü bunu söyleyerek ben sizin önünüzde eğiliyorum, diyorum, Toprak Anne çünkü size ayaklarımla dokunuyorum. Toprak Anne'ye karşı böyle bir saygı göstermelisiniz, o zaman bunu kötüye kullanmayacaksınız, bugünkü kirlilik sorunları, bu ve bunun gibi problemleriniz olmayacaktır. Bu, bizim Mooladhara olarak sahip olduğumuz çakra olan Shri Ganesha'nın, annesinin Toprak Anne olduğunu bilmememizden kaynaklanıyor. Bunu anlarsanız, ne yapılacağını da anlayabilirsiniz. Toprak Ananın kendisiyle ilgilenmeliyiz, onu yüceltebilir, onu güzelleştirebiliriz, her tür şeyi yapabiliriz ama Toprak Anayı sömürme şeklimiz yanlış bir düşüncedir, bu çok yanlış çünkü bu kirlilik bize zarar veriyor. Ağaçları kesmek, annenin ürettiği her şeyi kesmek ve sadece para için kullanmak çok yanlış bir şey. Kişi şunu düşünmelidir, bir ağacı kestiğiniz zaman siz oraya yeni bir tane dikmelisiniz. Bu Toprak Ana'nın güzelliğidir, tüm bu yeşillikler, her şey Toprak Ana'nın güzelliğidir. Birçok insanın bahçeyle veya doğaya ilgisi yoktur, hiç ilgisi yoktur. Nasıl yaşadıklarını bilmiyorum ama onlar bahçeye veya doğaya hiç ilgi duymadan yaşıyorlar. Doğa o kadar güzel ki, sadece doğaya bakın, asla kokmaz, asla kirlenmez, her yaprak o kadar düzenlidir ki, her biri güneş ışığı almalıdır.

Bu konuda bir tereddüt yoktur. Onlar çok iyi organize edilmişlerdir, her şey çok güzeldir ve hiçbir hayvan tarafından da tabiat asla yok edilmemiştir. Şaşıracaksınız. Hayvanlar da yok etmezler, en fazla ot ya da bir şey yiyebilirler ama normalde hayvanlar hiçbir ağacı yok etmezler, Toprak Anayı bizim kendi kullanımımız için yok etmemizi andıran bir şekilde, hiçbir şeyi onlar yok etmezler. Bunun için atılan çığlık her ne olursa olsun, Toprak Ana'ya saygı duymamız gerektiğini anlamalıyız. Toprak Ana,  bizim yani, sizin en yaşlı Sahaja Yogi diyebileceğiniz Shri Ganesha’nın kendi annesidir. O asla yoga yapmak zorunda değildi ama her zaman Yoga'dadır. O, sahip olduğumuz en büyük Yogidir ve her zaman doğru şeyleri yapar. Asla yanlış bir şey yapmaz, asla ve Onun mümkün olan büyük Tanrıların herhangi birisinin konumuna ulaşma  kabiliyetine sahip olduğunu söyleyebilirim. O sahip olduğumuz en büyük Tanrıdır ve Ona gerçekten ibadet etmeliyiz. Bütün Deitylere Onun vasıtasıyla ibadet edilir, onlar mutlu ve keyifli olurlar. Bugün olan şey şu ki, bugünlerde, bir tür saygınlık için modern zamanlarda nasıl da utanmaz hale geldik, iffetimizi nasıl da rahatsız ettik. Eğer herhangi bir şekilde onurumuz varsa, iffetli olacaksınız ama kendinizi onursuzlaştırıyorsunuz ve günahkâr hale gelerek çok, çok akıllı ve modern olduğunuzu düşünüyorsunuz. Bu modern zamanlarda devam eden tüm bu günahkâr eylemler kesinlikle yanlıştır ve bizler bundan tamamen nefret etmeliyiz. Buna yaklaşmamalısınız çünkü bunların hepsi yanlıştır ve işte Shri Ganesha bu şekilde öfkeleniyor.

Anlayışta dürüstlük çok önemlidir, önemli olan esas temelimiz nedir, bu iffetimizdir. Hindistan'da otuz iki bin kadının iffetlerini korumak için kendilerini yaktığını biliyorsunuz. Ben de aynı aileden geliyorum ve nasıl bir cesarete sahip olmak zorunda olduklarını, nasıl bir inanca sahip olmak zorunda olduklarını tahmin edebilirsiniz,  eğer iffetimizi kaybedersek, hayatımız ne işe yarar ki? Yani onlar iffetlerine önem verdiler, iffetin hepimizin sahip olması gereken en önemli şey olduğunu göstermek için onlar çok fazla fedakârlık yaptılar. Bu sadece kadınlar için değil, erkekler için de önemlidir, erkekler için önemi çok daha fazladır. Shri Ganesha çok önemli bir şeydir çünkü eğer erkekler Shri Ganesha'ya saygı duymazlarsa çok fazla sayıda hastalıkla karşılaşabilirler. Shri Ganesha'ya dikkat edersek sağlığımız en iyi halinde olurdu, çünkü O her zaman vücudumuzu onarır. Her zaman ilgilenir, bizi korur ve Shri Ganesha'mız Mooladhara'dadır. O Kundalinimize bakandır, Kundalinimizi korur. Bize bir şey olursa, bu durumda Kundalini hemen yükselir ama onu destekleyen, onu ayakta tutan, dik halde tutan kişi, Shri Ganesha'dır. Bunu çalıştırır. Aydınlanmamızın temeli olan Kundalinimizin koruyucusudur. Yani siz, Shri Ganesha'nın ne kadar önemli olduğunu bilmeli ve kendiniz hakkında bilgi sahibi olmalısınız, Shri Ganesha'ya gerçektende adanmış olup olmadığınıza dair kendinizde iç gözlem yapmalısınız?

Biz eğer; bunun için ne yapıyoruz? O zaman bütün bu pis şeyler için gerçek bir nefret geliştireceksiniz. Onları sevmeyeceksiniz, böyle insanları sevmeyeceksiniz. İşte bir Sahaja Yogi böyle yapmalıdır. Çocuklar bildiğimiz üzere en iyileridir. Çocuklar çok tatlı, çok müşfik, çok sevgi dolu ve çok güzeller. Aynı şekilde Shri Ganesha'nın da orada olduğunu da bilmeliyiz. Masumiyetiyle gerçekten masum olan Odur ama sizi son derece koruyan, çok koruyucu olan Odur. Bu yüzden masumiyetimize önem vermeye ve ona zarar vermemeye çalışmalıyız, çünkü böylesi masum olan insanlar bazen aldatılırlar, onların üzerinde baskı kurulur, her şey olur ama bunun bir önemi yoktur. Masum insanlara baskı yapanların hepsi acı çekecektir. Bütün dünyada, gördüğünüz gibi, bu konuda büyük bir kargaşa var, insanlar bundan bahsediyorlar, masum sade insanların baskı görmemeleri gerekiyor. Bu oldu ama bunların hepsinin değiştirilmesi gerekli, bu sona erdirilmeli, yoksa aksi takdirde insanlar var olamazlar, gittikleri her yerde onların bir sürü insana baskı uygulamaları gibi. Amerika'da, Amerikan Yerlisi olarak adlandırılan çok sayıda Kızılderilinin olduğunu görünce şaşırdım. Hepsi o kadar fazla baskı gördüler ki, farklı yerlere kaçmak zorunda kaldılar ve sonra Ben bu yere, Canajoharie'ye gittim. Vibrasyonların çok iyi olduğunu gördüm. Bu onların çok masum, sade insan oldukları anlamına gelir ve o zamanlar oraya giden Amerikalılar onların kökünü kazımaya çalıştılar. Bu yüzden de onlar, Canajoharie gibi yerlere gidip, saklandılar, ama Canajoharie'nin öyle inanılmaz vibrasyonları var ki, şuna bakın dedim, yıllar geçti ama hala orada yaşamış ya da çalışmış olanlar, kesinlikle buranın tadını çıkaran Kızılderililerdi. Bu yerlilere, Amerikan Yerlileri diyoruz.

Ama onlar çok sade ve masumlar ve bence onlar spritüel insanlardı çünkü Anneye ibadet ederlerdi. Her zaman Anneye ibadet ederler. Diğer ülkelerde bile bunu görüyorum ama Avustralya'da onların çok laik olduklarını görmek Beni mutlu etti. Onlarda pek çok Maori (Yerli Polinezya halkı) var ve bütün bu insanlar var ve hepsini teşvik ediyorlar ve onların bu kadar yetenekli olmaları çok şaşırtıcı. Avustralya'da hakları konusunda, siyasi haklarında onlarında eşit olduklarını göstermek için, onları bu konuma getiriyorlar. Bu çok iyi bir girişim. Avustralya'da ortaya çıkan Ganesha, Uluru’dur, bu Shri Ganesha'ya benzeyen çok büyük bir dağdır. Ayrıca onun aşağıya inen çok büyük bir gövdesi var. Vibrasyonlar onun Toprak Anadan çıkan Shri Ganesha olduğunu kanıtlayacaktır. O birçok yerde ortaya çıktı, Shri Ganesha sadece orada değildir. Ama Ben orada, burasının gerçekten de kaynak olduğunu, vibrasyonların kaynağı olduğunu hissettim. Bu işte böyle. Ve Avustralya'da Ben Ona teşekkür ediyorum çünkü sadece Onun sayesinde Sahaja Yoga çok iyi ve kolayca çalıştı ve Hükümet de bizi hiç rahatsız etmedi ya da onlarla ilgili bir sorun olmadı. Bunun neye faydası  olduğunu bilmiyorum ama belki de orada, çok büyüyen Sahaja Yoga'yı koruyan Uluru olarak Shri Ganesha’dır. Her yerde aynı şekilde, her nerede olursanız olun Shri Ganesha'ya ibadet etmelisiniz ve siz mucizevî bir şekilde başından sonuna dek yardım göreceksiniz. Size mucizevî bir şekilde yardım edilecektir ama ilk önce siz Shri Ganesha’nın kendisi olan iffetimiz için bir şeyler yapın.

Tanrı sizi kutsasın.
