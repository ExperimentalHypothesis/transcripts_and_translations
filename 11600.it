Data incerta
Lettera
Lingua: inglese | Trascrizione (inglese) - bozza

08/2024 TRADUZIONE INEDITA

Mio caro Dr. Raul,

Ho ricevuto una lettera molto dettagliata da Damle. Tu hai agito con grande saggezza incontrando Shri Gagan Gadh Maharaj.

Ciò che lui dice riguardo al miracolo di Sahaja Yoga è assolutamente vero. Il motivo per cui questa grande benedizione non si era mai manifestata in realtà è che, ogni volta che l’Adi Shakti è venuta come incarnazione, non aveva tutti i chakra integrati attraverso il Sahasrara.

La completa armonia e unisono, fusi nello strumento integrato della Sua personalità, stanno manifestando questi fantastici risultati, tanto che sono sorpresa di me stessa.

Ritengo che nemmeno lui (Gagan Gadh Maharaj) possa immaginare il dinamismo di questa scoperta. E, per questo motivo, pensa che gli Avadhuta (profeti, saggi, santi) debbano vivere lontani, nelle foreste, e che (cercare di curare) il cancro possa scatenare una reazione (in chi lo fa).

Tu hai curato il cancro del padre di Phadke: ciò ti ha provocato una qualche reazione?

Quando date, come potete prendere qualcosa? Voi siete rinati come loti, e il loto non prende niente di brutto dal fango circostante; anzi, trasforma l’ambiente circostante con la sua bellezza e lo colma di fragranza. Questa è la magia di un’anima realizzata.

Tu pensi che i medici accetteranno l’esistenza del regno di Dio e il fatto che Egli ci crei, e che il Signore del nostro sistema nervoso autonomo sia il nostro Spirito che è il riflesso di Dio?

Potete fare il nome del signor Bose, del signor Daftary e del signor Sharma, il cui daltonismo è stato miracolosamente curato con Sahaja Yoga.

Comunque il prossimo anno andrò in America.

Uno dei miei cari figli, il Dr. Lanjewar, è diventato adesso il presidente dell’Associazione dei Medici di New York, ed ha un gran desiderio di tenere una conferenza l’anno prossimo a New York.

A causa della nostra schiavitù durata molti anni, i medici indiani hanno perso la cognizione che siamo nati nella terra dello Yoga.

La loro mentalità è talmente servile da ritenere che tutte le nostre idee sulla medicina siano stupide, mentre la conoscenza occidentale sia molto sensata.

Ti benedico con tutto il cuore affinché il Dr. Ramlingam abbia buone vibrazioni. Shri Rama in lui gli infonderà la saggezza per comprendere i metodi di Dio Onnipotente.

Ti invio il mio amore e la mia protezione affinché tu possa rimuovere le barriere dell’ignoranza dei nostri medici. Fai loro comprendere che è giunto il momento di accettare che la scienza non è tutto.

(La scienza) scopre soltanto le cose già esistenti e visibili ad un essere grossolano. Quando diveniamo sottili elevandoci alla quarta dimensione, percepiamo l’essere sottile, lo Spirito, la soddisfazione e il funzionamento divino di questo amore. Ciò non è possibile con i dibattiti. Occorre avere la realizzazione. Occorre evolvere spontaneamente attraverso Sahaja Yoga, poiché questo è un processo vivente.

Per il cancro, il miglior trattamento è l’acqua, ossia immergere i piedi in un fiume, nel mare o a casa davanti alla fotografia. Purificare è il dharma dell’acqua e, pertanto, Shri Vishnu e Dattatreya, responsabili della religione (dharma) degli esseri umani, devono essere venerati. Essi (Shri Vishnu e Shri Dattatreya), ed anche la deità che governa il chakra colpito, vi aiutano a curarvi.

Fate sedere il paziente, con i piedi immersi nell’acqua, davanti alla fotografia con la candela e portate le vostre mani (dall’alto) verso il basso, lungo il sistema nervoso simpatico, verso l’acqua. Gradualmente il paziente si rinfrescherà. Se otterrà la realizzazione, sarà curato.

Altro ancora nella prossima. La tua amorevole Madre Nirmala