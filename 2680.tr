Navaratri Puja, Los Angeles (USA), 27 Ekim 2002.

Bugün, Tanrıça’ya ibadet edeceğiz. İlk önce sol kanal programlaması  Onunla gerçekleşir, ama daha sonra Sahastrara’da, Adi Shakti’dir O. Ve sol kanalda Onun neler yaptığı halihazırda yazılmıştır, görmüş olmalısınız, çünkü O hafızadır, bilgeliktir ve sizi koruyandır. Gücünü Ganalar üzerinde kullandığı zaman görünür O. Bildiğimiz gibi, içinizde her tür düzeltme işlerini yapmaktan sorumlu Ganalar vardır. Bunlar, sol kanal vasıtası ile hareket eden Ganalardır. Kansere çok iyi bildiğimiz gibi, sol kanal problemleri neden olur. Ve sol kanalda, Devi’nin güçleriyle tam bir bütünlük içinde olan bu Ganalar vardır. Onlara bir şey söylemesine, onlara yol göstermesine gerek yoktur; onlar halihazırda bu şekilde yaratılmışlardır. Ve söylemeliyim ki, bu Ganalar hedef alanlardır, onlar hastalıkları hedef alırlar ve sizi iyileştirirler. Bir çok kanser hastasını ve sol kanal insanı Ganalar aracılığıyla tedavi ettik. Fakat Ganalar başka kimseyi dinlemezler. Ve Ganapati onların lideridir, söylemeliyim ki onlar onu kontrol ediyorlar. Yani eğer Ganapati’niz iyi ise, problemler daha azdır. Fakat eğer Ganapati iyi değilse, o zaman her türlü sorun oluşabilir ve onlar size işkence edebilirler. Bu, Benim çok üzerinde durduğum bir şey, bizler Ganesha’larımızı düzeltmek zorundayız.

Geçen gün, “Anne, Ganaları kontrol etmek zor” yazan mektuplarla dolu büyük bir zarf aldım. Fakat Ganapati’nin kendisini kontrol etmek zordur. “O zaman ne yapmalıyız? Travma yaşıyoruz” Basit bir şey: Bir travmanın içinde olduğunuz böyle bir noktada ve Ganapati’nin bu hatasının üstesinden gelemediğiniz zaman, yapmanız gereken şey meditasyondur. Meditasyon, Ganaların üstesinden gelebileceğiniz tek yoldur.

Çocukların yetiştirilmesi herşeyden önce gelir ve sonra var olduğu şekliyle atmosfer. Bu iki önemli faktörle birlikte, Ganalarda iyi sonuçlar elde edebilirsiniz. Fakat sorun şu ki, insanlar kayboldular ve kendi Ganapati’leri ile ilgilenmiyorlar. Yani, Tanrıça’ya ibadet ettiğinizde, Onun arkasındaki güç olan Shri Ganesha’ya da ibadet ediyorsunuz.

Anneye ait olan en büyük güç, korunmanızdır. Her tür şeyden korunmanız, tüm sol kanal korumaları vardır. Bunlar, Devi Mahatmyam’da tarif edilmiştir ve bunu öğrenmiş olmalısınız. O, size nasıl bir koruma verir. Onun koruma gücü o kadar olağanüstüdür ki. Ve bu koruma gücü size anlayış verir, O nasılda müşfiktir ve nasıl, söylemeliyim ki,  nasıl da, çok çok koruyucudur, son derece koruyucu. O size sol kanalda her zaman yol gösterir ve bununla korunursunuz. Ve Ganaları vasıtasıyla size bakar ama aynı zamanda sağ kanalda da size bakar. Tanrıça güçlerini sağ kanalda olanlar için, sizi doğruya getirmek, normal şartlara geri döndürmek, alçakgönüllü kılmak ve sizin Anne’nin çocuğu olduğunuzu anlamanızı sağlamak için ve bir çocuğun davrandığı gibi davranmanız gerektiğini size anlatmak için kullanır. Fakat aşırılıklara giderseniz, o zaman sol kanalda oluşturduğunuz gibi, sağ kanalın da bütün komplikasyonlarını geliştirirsiniz. Ve sağ kanal problemler bugünlerde çok çok yaygın ve insanların bunların üstesinden gelemediklerini görüyorum. Daha sonra, Alzheimer gibi bir çok hastalık ve diğer başka hastalıklar ortaya çıkar. Önce karaciğerle başlar. Karaciğer tuzağına düştüğümüz için, esas nokta karaciğerdir. Eğer çok fazla düşünüyorsanız, gelecekle ilgiliyseniz, eğer saldırgansanız o zaman karaciğer başgösterir. Çünkü tüm bunları yapmak için siz karaciğerin gücünü kullanıyorsunuz. Ve karaciğerinizin gücü tükendiğinde, karaciğer gücü ile birlikte sizde bitersiniz, bir çok hastalığa yakalanabilirsiniz, başedemeyeceğiniz bir çok sorun başgösterir ve çok zordur bu.

Tabii ki Sahaja Yoga ile bir çok kişinin karaciğeri iyileşti, bir çok kişinin. Ve şimdiye dek karaciğerle ilgili harika bir iş yapıldı fakat kişi alçakgönüllü olmalı ve karaciğerini sağlam tutmaya çalışmalıdır. Yani koruma da, sol tarafta Ganalar tarafından ve sağ kanalda reaksiyonlar tarafından, bedeniniz içinde inşa edilmiştir. Fakat en muhteşem şey Anne’nin kutsamalarıdır. Size nasıl baktığı, sizi nasıl sevdiği, size nasıl özen gösterdiği,  ki bu şeyleri asla nasıl olsa zaten varlar gibi düşünmemelisiniz.

Meditasyon yapmalısınız, meditasyon yapmalısınız, bu çok önemli. Tartışması yok bunun. Meditasyon olmaksızın kendinizi dengede tutamazsınız, söz konusu bile olamaz. Meditasyon uyulması gereken en önemli şeydir. Çünkü bu şekilde siz Onun vibrasyonlarına yaklaşırsınız, Ona gelirsiniz, demeliyim ki, Onun doğasına yakınlaşabilirsiniz. Hayvanlar bile, Anne’ye karşı çok duyarlıdır, vibrasyonlara karşı çok duyarlıdır. Hayvanlar böyle; ancak insanoğlullarının kendi anlayışları, kendi özgürlükleri, kendi sözde zekaları vardır ve bunun tuzağına düşerler, izlememeleri gereken yolları izlerler.

Amerika gibi bir ülkede en fazla gerekli olan şey, adanmışlık ve “bhakti”dir. Bu iki şey orada yok. Hintliler Sahaja Yogaya geliyor ve çok derinine iniyorlar. Çünkü bhakti nedir, adanmışlık nedir biliyorlar. Bütün ego ve bunun gibi şeylerin hepsi erir gider. Fakat bhaktiden neşe duyulmalıdır. İçinizde nasıl bhakti yaratılacağını  bilmiyorum; bunu söyleyemem. Fakat bhaktisi olan insanlar gördüm- bu bir sol kanal hareketi olmasına rağmen, onlar çok yükseklere eriştiler. Sol kanal hareketi ile çok yükseklere çıktılar. Bhakti (adanmışlık) ve shraddha (aydınlanmış tam inanç)’nın onlara nasıl bu kadar çok yardım ettiğini bilmiyorum. Bu  konuda, demeliyim ki,  Hintliler en iyisi. Çünkü onlar bu  bhaktinin ve  shraddhanın gücüne sahipler. Bu delilik değil, bu onların burada sahip oldukları  gibi bir delilik değil-  Bir tür mezhep ya da onun gibi bir şeye katılıp deliren insanlar gördüm. Delilik değil. Bhakti sevgidir; ve anlayış olan sevgidir. Bhaktinin ve shraddhanın ne olduğunu anlayan şey sevgidir. İçinizde bu bhakti ve shraddhayı geliştirmediğiniz sürece, yükselemezsiniz. Sorunlarınızın üzerine yükselemezsiniz. Kişisel konumunuzun üzerine yükselemezsiniz. Çünkü bhakti kimseye zorla kabul ettirebileceğiniz bir şey değildir. Kimseyi zorlayamazsınız. Ha (Hintçe evet demektir), birini delirtebilir ve o bhakti yapabilir diyebilirsiniz fakat yapamaz.

Tüm kalitelerinize kesinlikle eksiksiz bir şekilde sahip olmalısınız. Akıllı olmalısınız, anlayışlı olmalısınız, herşey orada olmalıdır. Ancak o zaman, bhaktinin neşesi içinizdedir. Ve bhaktinin neşesi akmaya başladığı zaman Tanrıça, kendisi varlığınızın içine girer, demeliyim. Hindistan’da çok yükseklere erişmiş olan bir çok büyük azizler, insanlar, bhaktalar (müridler) gördüm. Bunun çok içlerine gittiler ve eğer onlar hakkında okursanız ve eğer onları anlarsanız, nasıl hiç bir yardım almadan,  hiç yol gösterilmeden nasıl bu kadar derinleşebildiklerine ve Devi’ye ibadet ettiklerine şaşırırsınız. İbadet etmek, sadece sırf okumakla veya bir tür ilahi söylemekle ya da bir şeylerle olmaz, o kalbinizin derin dikkatidir. Sanırım bu ruhtur. Eğer ruh içinizde uyanmışsa bhakti geliştirirsiniz ve tüm saçma fikirleri,  kafanızda kaynayan tüm farklı şeyleri bırakırsınız ve sadece bhaktiyi geliştirirsiniz.

Devi’nin anlatılan bütün bu nitelikleri sol kanaldır, onlar beyindedir. Hafıza, ‘smruti roopena sansthita’, diğer şeyler de –her ne tarif edildi ise – beyindedir. Ve sonra  bhakti konuma erişir – o sadece her şeyi nötralize eder.  Beynin her türlü problemleri etkisiz hale getirilir ve bilge bir kişi olursunuz.  Bu yüzden Devi’nin en büyük lütfu size bilgelik vermesidir. Buna farkındalık diyebilirsiniz, her türlü adlandırabilirsiniz. Bu tamamen Tanrısal bir kişiliğe dönüştüğünüz türde bir bilgeliktir. Bu bilgeliğe bhaktiniz vasıtası ile erişmek zorundasınız. Fakat, görüyorsunuz, aramızda her tür insan mevcut, bazıları çok fazla shraddha, bhakti ve adanma içindeler. Fakat onlar yanlış yerdeler. Ve onlar bizim kime ibadet edeceğimizi ve nereye gideceğimizi anlamıyorlar.

Sahaja Yoga gerçekleştirmedir, hayata geçirmedir. Sahaja Yoga bir Sakshat`tır, bir hayata geçirmedir, onunla siz kime ibadet edileceğini ve kime teslim olacağınızı bilirsiniz. O hiç bir şekilde kör değildir. Kör olan şeyler her ne ise, bhakti sizi her türlü saçmalığa götürebilir. İşte kaç tane mezhebin oluşması, bu tür bir çok şeyin meydana gelmesi, bu şekilde olmuştur fakat bu gören, bilen, anlayan bir şey değildir. Bu, bhaktinizin ne olduğu, nasıl olduğu zekanızla, tüm kalitelerinizle anlaşılacaktır. Şimdi Kundalininin uyanmasıyla çok büyük bir yüksekliğe eriştik, söylemeliyim ki bhakti anlayışına, bhakti gücüne eriştik.

Bhakti’nin en büyük gücü, sizi korumasıdır, o sizi korur. Her tür sorundan ötürü acı çekenler, ne tür bir sorun olursa olsun, ondan kurtulurlar. Çünkü bhaktiniz size doğru türdeki anlayışı verir –kendinizle ilgili anlayışı, çevrenizkilerle ilgili anlayışı da, tüm evrenle ilgili anlayışı verir. Diyebilirim ki, neden insanlar bu şekilde davranıyorlar, onlar neden böyleler - tüm bunlar bhaktiniz vasıtası ile çözülebilir. O kör olmayacaktır, kör olmayacaktır, bilge bir bhakti olmalıdır, bilgelikle bhakti. Bu sadece Sahaja Yoga ile mümkün diye düşünüyorum. Aksi halde insanların deli gibi yaptıkları her ne bhakti varsa, bu bhakti olamaz. Sizler delirmiyorsunuz, bilge bir adam haline geliyorsunuz. Geçmişte sahip olduğumuz gibi bir bilge adam ve konuşma şekilleri her şey çok şaşırtıcıdır. Onların insan farkındalığı hakkında nasıl konuştukları, sizin yükselişiniz hakkında nasıl konuştukları olağanüstü. Bazen hissettiğim gibi, onlar gerçekten Benim için bir alan, insanlarla konuşmam için uygun bir zemin hazırladılar. Özellikle Hindistan’da, bilmiyorum neden geleneksel olarak bizler çok, geleneksel olarak bizler çok adanmış insanlarız.  Aynı şekilde her yer bu şekilde olmalıdır. Çünkü Hindistan’da da tabii ki çılgın insanlar da var, mezhepler var, her tür şey var şüphesiz; fakat gerçekte orada bize çok iyi rehberlik eden azizlerimiz var. Buna rağmen, Hindistan’da yanlış yollara sapan, yanlış şeyler yapan ve yanlış türde ibadet eden  insanlar görürsünüz. Bu gerçek, şüphe yok, fakat bu, söylemeliyim ki sadece içinde bilgelik olmayan yaygın ve garip türde bir deliliktir.

Bir deli ile bir aziz arasındaki fark, deli olanın bilgeliğinin olmamasıdır. Ve sözüm ona bilgelikleri olanlar, “bizler çok bilgeyiz” diyenler acı bir şekilde yanılmaktadırlar. Çünkü onların davranış biçimleri, hata yapma şekilleri, tüm dikkat şekilleri, söylemeliyim ki tüm işleyiş bazen şaşırtıcı. Çünkü bilgelikleri yok. Her şeyden önce kendinizi sınayın, görmek zorundasınız: “Ben bilge miyim? Ben bilge miyim?   Bilgece şeyler yapıyor muyum veya yapmıyor muyum?” Bana bir çok şikayet gelir, Sahaja Yogiler hakkında da. Şaşırıyorum; neden, neden böyle yapıyorlar? Diyebilirim ki onlar hala bhakti konumuna erişmemişler. Bhakti ve shraddha, söylemeliyim ki, batı yaşamında eksik olan iki şey bunlar.

Geri gelmeliyiz, gelişmeliyiz, ilerlemeliyiz. Fakat doğu yaşamında bile şimdi bu kayboluyor. Şimdi onlar için ideal olan, batılı yaşam biçimi. Bir kez batı tarzı  hayata girdiğiniz zaman, bu kısım biter  çünkü her şey fikirlerle yargılanır, hayatta neyin faydalı, neyin yardımcı olduğu düşüncelerle yargılanır. Fakat  onlara göre bhakti ve shraddha yararsızdır, faydası olmaz. İnsanların bir çoğu bugünlerde böyle düşünüyor. Fakat bhaktinin ne olduğunu ve shraddhanın ne olduğunu anlamış olan sizler çok az sayıdasınız.

Yani, diyebilirim ki, Tanrıça size bhakti ve shraddha verir. Ne ile? O size bunu meditasyon vasıtası ile verir, ki siz hayatınızda bir çok mucizenin gerçekleştiğini görürsünüz. Bu nasıl oldu, asla bunun olmasını beklemezdim, bu nasıl oldu, nasıl halloldu diye şaşırırsınız. O aynı amanda sizi düzeltir de. Her zaman, eğer farkındaysanız, O sizi düzeltir ve size “Bu yoldan gitme! Ego tarafında gidiyorsun!” der. Ya da size  “Sol tarafa gidiyorsun” diyecektir. Sizi baştan sona düzelten O`dur. Hastalığa ve her tür şeye yakalanıyoruz, her türlü şeyin tuzağına düşüyoruz- bunun nedeni ne, çünkü bizim bhaktimiz yok. Bhakti içinde Annenin bilgeliğine güvenmelisiniz. Shakti’nin bilgeliği, bu Onun size bakmasıdır.  O çıkış yolunu bulur ve size yardım edecektir.  Eğer kendiniz olmaya başlar ve “Ben iyiyim, ben bunu yapabilirim, ben şunu yapabilirim.” diye düşünmeye başlarsanız, kaçınılmaz şekilde kendinizin yanlış olduğunu göreceksiniz, Tanrı hakkında ve kendiniz hakkında çok yanlış bir fikre sahip olduğunuzu göreceksiniz.

Dolayısıyla en önemli olan nokta teslimiyettir. İslam sözcüğü teslimiyet anlamına gelir. Fakat Muhammed, teslimiyetten önce sahip olmanız gereken şey aydınlanmanızdır diye tarif etmiştir. Fakat, gördünüz, aydınlanmadan sonra bile insanlarda bazı şeylerin yerleşmesi zaman alıyor. Fakat bir kez yerleştikten sonra anlıyorsunuz ki, sizler Tanrıça’nın koruması altındasınız. Nasıl işlediğini ve nasıl size yardım ettiğini her gün görürsünüz.

Sahaja Yoga’daki bir çok insanın Bana sözde büyük saygıları var fakat tamamen orada değiller; sonra acı çekiyorlar ve sorunları oluyor ve sonra Bana “Anne, benim nasıl böyle bir sorunum olabilir?” diyorlar. Onlara söylemiyorum çünkü insanoğullarına hiç bir şey söyleyemezsiniz, anlıyor musunuz, onlar çok saldırganlar. Fakat gerçek şu ki, çünkü, çünkü sizler Tanrı ile bir değilsiniz. Tanrı ile, eğer bir olursanız, şefkatten ve sevgiden başka hiç bir şeyiniz olmaz, başka hiç bir şey. Ve her şeyi çok kolayca, çok hoş bir biçimde yaparsınız, insanlar anlamayabilirler, İsa’nın çarmıha gerilmesi gibi, her türlü şeyi yaptılar, kabul ediyorum fakat şimdi, Tanrıça’nın korumasını istemelisiniz. Çünkü bu Tanrıçanın en büyük özelliğidir ki O sizi her türlü sorundan, tüm dertlerden, olabilecek her türlü saçmalıktan korur. Ve bu şeyler olabilir. Olan bir çok şey var. Size anlatıyorum,  Bana Sahaja Yogi liderlerden birinin öldürüldüğü söylendi. “Mümkün değil” dedim. Ve bu kişi Roma’daydı, öldürülmemişti. Yani genç bir adamın bu şekilde öldürülmesi mümkün değil. Tabii ki eğer biri yaşlıysa ölmek zorundadır fakat onun öldürülmüş olması, bu doğru bir şey değildi. Yani bu korumadır, yalnızca fiziksel, akli, duygusal değil fakat size ruhani koruma da size gelir. Bundaki spiritüel koruma yaptığınız şeylerde, yanlış şeyler yapmazsınız. Kimseyi öldürmezsiniz, kimseye işkence etmezsiniz, kimseye kaba davranmazsınız. Hepinizin girebileceği durum budur çünkü siz Sahaja Yogilersiniz. Buna ulaşabilirsiniz. Bunu yapacak gücünüz var çünkü sizde o kadar çok shraddha ve o kadar çok anlayış var ki, sizler korumanın, büyümenin ve bilgeliğin  belli bir konumuna eriştiniz.

Önce bilgeliğinizi sınayın, bilgeliğinizi sınamalısınız. “Eğer bunu yapıyorsam bu bilgece midir, iyi midir,  neden ben bunu yapıyorum? “ Önce bilgeliğinizi sınayın, sonra yaptığınız bir çok şeyin yanlış olduğunu göreceksiniz. Yapmamalıydık. Fakat ilk olarak bilgeliğiniz gelişmeli ve bilgeliğinizin çalıştığını ve yardım ettiğini görmelisiniz. Şimdi gördüm, dünkü oyunda o kızı görmüş olmalısınız. O çok duyarlı ve bilgeliğiyle neyin iyi olduğunu görebildi. Eğer neyin doğru neyin yanlış olduğunu göremiyorsanız bu demektir ki bilgeliğinizde eksikliyor. Fakat eğer sizde bilgelik varsa, o zaman neyin yanlış olduğunu hemen bilirsiniz. Bunun dışında, her türlü sorundan korunacaksınız. Bu bir gerçek- Bu şekilde korunmuş olan, yalnızca ölümden değil, her türlü felaketten kurtulmuş olan bir çok insan gördüm, her türlü.  Ve bu Sahaja Yogilere Tanrı tarafından nasıl yardım edildiğine şaşırdım. Tanrı bir güçtür, her yerde mevcutturr. Fakat sadece Sahaja Yogi olan,  Tanrısal olan insanlara yardım eder, olmayanlara değil; onlara asla yardım etmez. Tersine, asla beklenmedik bir biçimde cezalandırabilir.

Yani, kişinin kendini sınama konusunda dikkatli olması gerekir, Benim içgözlem diye adlandırdığım şey. Belli bazı sorunlarla uğraşırken bilge oldunuz mu? Sizin tarzınız ne oldu? Para odaklı mıydı veya baskı odaklı mı, altında çalıştığınız ne tür bir güçtü? Bulmak için içgözlem yapmalısınız. Ve şaşıracaksınız, çok şaşıracaksınız, Tanrı adına bile yanlış şeyler yapabilirsiniz. Tanrı adına bir çok yanlış şey yapıldı ve o nedenle bugün sözde  “dinler” adına, bu kadar büyük bir kargaşaya sahibiz. Yanlış olan hiçbir şey din değildi, din ile ilgili şeyler şöyleydi, din hakkında konuşan bu dindar insanlarda da hiçbir şey yanlış değildi. Ama insanların onu özümseme şekli ve insanların onu kullanma  şekilleri yanlıştı. Çünkü bilgelikleri eksikti ve bilgelik gerçektende, “Ben çok bilgeyim” demek ve buna benzer bütün bu şeyler gibi sadece varsayımdan ibaret değildir. O beyan eder, halleder ve neyin iyi neyin kötü olduğunu gösterir. Bilgelik, gerçekten çok yüksek bir seviyede aydınlanmış olan bir ruhun işaretidir. Eğer sizde bilgelik yoksa, her ne yaparsanız yapın, tatmin olmuş hissedebilirsiniz belki ama bilgelik kısmı çok, çok  önemlidir. Bu içimizde en fazla yöneten kısımdır ve bildiğiniz gibi bilgeliği veren Ganesha’dır. İşte bu yüzden Ganesha’ya ibadet edilmelidir.

Uygun bir yetiştirilme ile,  Shri Ganesha yerleşir, ki O bilgelik verenden başkası değildir. Ve bu bilgelik içseldir. Onun yargılamanız gerekmez, O içimizdedir, tıpkı içimizdeki diğer kalitelerimiz gibi büyümüştür. Bazı insanlarda bu zaman alır, hiç şüphesiz zaman alır. Fakat bir kez bu içimize geldiğinde, böyle bir kişi çok sakin, sade ve tamamen dürüst olur. Onu bilir.  Ve kişinin geliştirmesi gereken şudur: “Ne kadar bilgeyim?” Görüyorsunuz bu dünyada, insanlar onu bunu protesto ediyorlar, şunu protesto ediyorlar, bunun için savaşıyorlar, her tür şeyi yapıyorlar. Fakat sizde bilgelik varsa o zaman bu tür şeyler yapmanıza gerek kalmaz. Olan şudur ki insanlar otomatik olarak bilge bir kişi olduğunu anlarlar. Eski zamanlardan beri bilge bir kişi her yerde övülür. O, finansal tarafla ilgili endişe duymaz, duygusal tarafla ilgili endişe duymaz, hiç bir şeyle. Endişe duyduğu tek şey, “Ben bilge bir kişi oldum mu?” dur. Bu Tanrının kutsamasının ilk işaretidir.

Tanrının kutsamalarına sahip olan, bilge bir kişidir. Çok bilgedir ve onun bilgeliği sessizliği ile gösterilir. Ve bütün güç, Tanrısal güç bu kişiyi bir araç olarak kullanır ve olağanüstü bir şekilde çalışır. Bu adamın kendisi de, ona nasıl yardım edildiğine şaşırır. Bir kadın buna sahip olabilir, bir erkek sahip olabilir,  herkes bu bilgeliğe, o derinliğe, o çok güzel ve güç veren tabiata sahip olabilir. Böyle bir kişi kimseyi lanetlemez, fakat bu çalışır. Kimseyi lanetleme zahmetine katlanmaz ama o çalışır. O asla kimseye sinirlenmez, fakat o çalışır. O öfkeye kapılmaz, hayır fakat birazcık öfke çalışır ve hiç beklemediğiniz bir şekilde size zarar verir. Bu içimizdedir, bilge olmak insan olarak içimizdeki gücümüzdür.

Hayvanların vibrasyonlara karşı ne kadarda duyarlı olduklarını gördüm, son derece duyarlı. Nasıl? Çünkü onların bilgeliği bozulmamıştır. O onların içinde çalışır, onlar bunun bilincinde değildir. Fark, insanoğullarının bilgeliklerinin farkında oluşudur, tek fark budur. Hayvanlarda bilgelik vardır fakat otomatiktir, doğaldır diyebiliriz. Fakat bizler bu bilgeliği öğrendik veya  bu bilgeliği içimizde geliştirdik, ne ile? Meditasyonlarımızla, bhakti ve shraddha anlayışımızla. Yani içimizdeki bhaktinin değerini anlamamız çok önemlidir. Ona yüzeysel olarak dokunamazsınız. Yüzeysel olanlar onu asla elde edemeyecekler. Bilgelik sadece bilgeliğin ne olduğu anlayışı ile gelir. Birilerini son derece bilge bulabilirsiniz, o sizin hizmetliniz, şoförünüz olabilir, herhangi birisi olabilir. Ve böyle bir insanın nasıl bu kadar bilge olabildiğine şaşırırsınız. Çünkü belki de bir önceki hayatından kendi içinde buna sahiptir. Ya da o, onun içine girmiş ve onu bulmuştur. O tek bir kişinin mülkü, tek bir kişinin malı değildir, onların bir çoğuna ait olabilir. Dolayısıyla, Sahaja Yogi şu bilgeliğe sahip olması gerekendir: ‘Bunu neden yapıyorum, bunu yapmama neden gerek var?” Onların hiç bir soru sormasına gerek yoktur. Onlar sadece yanlış yapmazlar, sadece yanlış işler yapmazlar. Onlar her zaman doğru yoldadırlar. İnanıyorum ki, bu bir Sahaja Yoginin işaretidir ve Tanrıçanın kutsamasıdır.

Eğer içinizde çalışan Tanrıça’nın gücü varsa, bu gücü işletecek bilgeliğe sahip olacaksınız. Amerika’ya gelen her türlü şeyi yapan bir çok insan gördünüz. Onların hepsi yok oldular. Onlar için bir destek yok, onlar neredeler? Onlar tükendiler. Çünkü onlar para odaklılar, güç odaklılar, bilmiyorum neye odaklılar. Ve onlar onu kaybettiler. Fakat bilgeliği içinde ayakta duran bir kişi, azizdir, böyle adlandırılır, aziz olarak nitelendirilir. Fakat bu olabilir, her Sahaja Yogi bir aziz olabilir, bilge olabilir, her Sahaja Yogi bunu olabilir. Fakat bilgeliğinizi kaybederseniz, o zaman iyi değilsinizdir.

Yani size bir şey söylemeliyim: Sizi kurtaracak olan bilgeliğinizdir. Bilgeliğiniz bilinçsizce size yardım eder. Bir bey vardı, bir Sahaja Yogi, bir keresinde arabayla bir yere gidecekti, ve aniden başka bir yoldan gitmeye karar verdi, aniden. Ve ne oldu, diğer yolda çok büyük bir kaza vardı ve o Sahaja Yogi de o kazada olacaktı. Bunun gibi, insanların bana anlattığı pek çok olay var;  Ki, (Hintçe “şu” anlamına gelir),  “Anne nasıl kurtarıldık, nasıl ölümün kıyısına gelmiştik ve nasıl hala yaşıyoruz.” Çünkü Tanrının size ihtiyacı var. Tanrı sizin ölmenizi ya da bitirilmenizi istemez, Onun size çok ihtiyacı var, O kendi işini yapmak zorunda, sizler bu Tanrının enstrümanlarısınız. Eğer o bilgeliğiniz varsa, siz çalıştırmak için Tanrı için en iyi enstrümansınız.

Tanrıça’nın güçleri öncelikle sadece Onun bedeninde mevcuttu ve O çok fazla rakshasa ve şeytani insanlar öldürdü. Gerçekten, O yaptı, onu öldürdü. Ama şimdi, buna gerek yok, çünkü sizler varsınız, sizler enstrümanlarsınız ve her şey öyle bir şekilde işleyecek ki, iyiliği yok etmeye çalışanların hepsi, bilge insanları yok etmeye çalışanlar, öldürülecekler, bitirilecekler, yok edilecekler. Bu, dışarıdan bir araçla ya da başka bir şeyle yapılmayacak. Sizin bilgeliğiniz, bunu çalıştırmak için en büyük enstrümandır. Biliyor musunuz, Amerika’ya ilk geldiğimde, burada çok korkunç bir şey gördüm: İnsanlar korkunç guruların peşinde koşuyorlardı ve sonra hiç gelmedim, dokuz sene sonra geldim, çünkü dedim ki, Bu insanlar deli, onlar nasıl bu korkunç insanları takip ediyorlar, neden onlara inanıyorlar, gerçeğin nasıl olduğunu anlayacak bilgelikleri hiç yok. Şimdi çalışıyor, bugün bir çok insan var, görebilirsiniz.

Yani bu, işte bilgeliğin ne olduğu kısmıdır ve eğer bu bilgelik Amerikalılara gelirse, onlar Sahaja Yogaya geleceklerdir. Sadece gelmek de değil, onun içinde büyüyeceklerdir. Fakat bilgelik, şunu görmek olacaktır: “Ne yapacağız, ne elde edeceğiz? Amacımız nedir? Bütün bunlar onlara getirilmelidir, ki normalde bu yapılmadı. Onlarla konuşmalıyız, onlara anlatmak zorundayız, “Sizin içinizde olan Ruhtur. Ruha dönüşmelisiniz, onların her biri böyle söyledi, o zaman neden bunu yapmıyor ve Ruha dönüşmüyorsunuz? Böylece onlar kendileri bunu hissedeceklerdir, bu gerçek. Ruh olmanız gereklidir diye bize söylendi. Kiliseye gideceklerdir, tapınaklara gideceklerdir, şuraya, buraya gideceklerdir, fakat bunu neden yaptıklarına dair bir anlayış yoktur. Bir tür korunmaya ihtiyaçları var, bu nedenle giderler, Ama bu koruma ruhun içinde bulunduğu durumdan kaynaklanır. Nereyi gözetliyorsun – derken Ruha ilişkin olan durum kast edilmektedir.

Ruhdan neşe duyanların doğru yoldan sapmadıklarını gördüm. Fakat duymayanlar, kendilerini Sahaja Yogi olarak adlandırabilirler ama çok yanılıyor olabilirler. Yani öncelikle kendinizin gerçeğini bulun. Eğer gerçek bir Sahaja Yogiyseniz, gerçekten bu gücün bir enstrümanı olmak istiyorsanız, o zaman yapmanız gereken şey,  tamamen bhakti ve shraddha olmaktır bunun için. Ve bu  bhakti ve shraddha çok neşe verir. Biliyorum. Sizi asla yormaz, size asla sorun çıkarmaz, hiç birşey. Fakat çok besleyici  ve güzeldir. Fakat bu, doğru yerde, doğru amaçlarla ve doğru anlayışta olacaktır. Bütün bunlar için ihtiyacınız olan şey bilgeliktir. Ve görmeye çalışmalısınız; Yeterince bilge misiniz? Bilge misiniz, değil misiniz? Her insan için doğru mu yanlış mı olduklarını bulmak çok zordur. Çünkü bu bilgeliğin etkilerini her yerde görürsünüz.

Tanrıçaya duyulan bhakti ve  shraddha size kesinlikle bilgelik verir. Hindistan’da sözüm ona çok bhakti yapan ve çok shraddha gösteren kimi insanlarımız oldu ama onlar değillerdi, değillerdi, sadece bununla ilgili konuşuyorlar ya da bununla ilgili her türlü şeyi yapıyorlar. Fakat değillerdi. Yani bilgelik çok doğuştan gelen kalite gibi bir şeydir,  niteliktir, çok Allah vergisidir,  yüzeysel değildir. Siz sadece bu kişi bilge ya da değil diyemezsiniz. O bir güç gibi (kendini) gösterir, o anlamanın bir gücüdür ve Tanrıçanın gücü tarafından desteklenir. Yani bilgeliği veren O’dur, Tanrıça’nın en büyük kalitesi budur, O bilgeliği verendir. Ve bilgelik evrimsel sürecin bir parçası olarak gelir. O evrimi bu aşamaya kadar getirdi ve daha ileri gitmek için, O sizi çok bilge biri yapacaktır.

Köydeki sıradan bir bilge bile, eğer gerçek bir bilgeyse, çok uzak bir yerde bile saygı görür. Ama o aptal bir adam, ne yapabilirsiniz? Sizi belki de, aldatabilir, her türlü numarayı yapabilir ve bunun gibi şeyleri. Ve sonra, sizden alır mı, sizin için iyi olan  herhangi bir şey alır mı? Hayır, hiç birşey. Yani ilk şey, sizin gurunuz olan ya da size rehberlik ettiği varsayılan kişinin bhaktisi olması gerekir, Tanrıça’ya bhakti. Bunu anlamak çok önemli. Modern şeyler, öyle bir sınıra geldi ki, Tanrıçaya saygıları yok, hayır. Tanrıça hakkında konuşmuyorlar bile. Ve sadece açıklanamaz ve anlaşılmaz şeylerden bahsediyorlar. Eğer İsa hakkında konuşacak olurlarsa, Onun dediği, Onun çarmıhta iken “İşte Anne” diyen kişi olduğu hakkında konuşmazlar. Bunu söylemenin ne gereği var? Çünkü O Annesinin sorun yaşamasını istemedi. O, “İşte Anne” dedi.  Bu, “Gelecek olan Anne’ye dikkat edin” demektir.  Hepsi bunu işaret ettiler ve böyle dediler. Fakat bizler hala kendi egomuzla ve kendimizle çok meşguluz ve gerçek olmayan şeylerin peşinde koşuyoruz. Öncelikle gerçek olan tek şeyi takip etmelisiniz. Gerçek olmayanları değil. Bunda da  yine bilgeliğe ihtiyacınız var. Bunun için çok daha fazla bilgeliğe ihtiyacınız olduğunu düşünüyorum. Ve bu öyle bir şeydir ki, acaba önce bilgeliğe mi sahip olacaksınız, yoksa Anne’nin kutsamalarına mı sahipsiz, ikisinin arasıdır bu.

Size bir şey söylemeliyim: Sizler Sahaja Yogayı yaymaya başlamadan önce, lütfen kendinizi yargılayın. Sadece bakın, siz bilge misiniz. Ve ayrıca kendiniz için Anne’nin kutsamalarına sahip misiniz, bakın. Sadece bilgeler, demek istiyorum ki Anne’nin kutsamalarına sahip olup olmadıklarını bilirler. Anlamak için bir çok yolumuz var.

İlk ve en önemli şey meditasyon ve fotoğrafta vibrasyonlarınızı hissetmektir. Ve kendinizle açıkça yüzleşmektir. Eğer aydınlanmış bir ruhsanız, gerçekten iyi bir aydınlanmış ruh musunuz, değil misiniz? Derin misiniz, değil misiniz. Vibrasyonlarınız çalışıyor mu, çalışmıyor mu? Eğer onu görebilirseniz, o zaman anlarsınız ki, her türlü hırsın ötesinde, en büyük olan şey adanmış bilge bir şahsiyet  olmaktır. Size neşe, her türlü şey için neşe verecek bir şeydir. Aksi halde, bu da sadece diğerleri gibi bir insanoğludur, Şimdi bunun işleyeceği zaman geldi. Bu özel bir zaman, söylemeliyim. Benim için çok fazla mücadele var olmakla birlikte, buna şüphe yok fakat önemli değil, biliyorum, çünkü bazı şeylerin çok basit olmadığı bir alana ayak bastım, önemli değil.

Fakat bütünde, hissettiğim şey, sizin Beni çok destekleyebileceğiniz, eğer bu bilgeliğe sahipseniz Benim işimi çok destekleyebilirsiniz. Ve bilgelik, kendini yargılamaktır, kaç kişiyi seviyorsunuz, nasıl seviyorsunuz, onlarla nasıl konuşuyorsunuz, onlardan ne istiyorsunuz? Bunların hepsi olmalıdır, kendini sorgulama, içgözlem. İçgözlemle bunu görebilirsin. Yani bir Sahaja Yogi için önemli olan şey iç gözlemdir.

İkincisi meditasyondur. Ve üçüncüsü vibrasyon almaktır. Bu çok önemlidir. Bazılarının şunu söylediğini görüyorum: “Anne, biz bunu yapmayız, biz yapmayız.” Ama neden? Neden yapmıyorsunuz? “Biz Sahaja Yoga yapıyoruz. Sahaja Yoga,  hangi kısmı? Eğer bu temel şeyleri yapmıyorsanız, siz nasıl Sahaja Yogisiniz Ve sonra onlardan bir çok karışıklık doğar ve onlar da acı çekerler.  Kişinin Sahaja Yoganın ne olduğunu anlaması için yine bilgeliğe ihtiyacı olduğunu düşünüyorum. Bunu kimse anlamıyor bunu bazen, Sahaja Yoganın ne olduğunu hiç anlamayan bir grup insan  meydana getirmeye devam ediyorlar

O çok çok derin bir kişiliktir.  Sahaja Yoga sadece “Ben Sahaja Yogiyim” demek değildir, o çok çok derin bir şahsiyettir. Ve bu derin şahsiyet diğerleri tarafından bilge, çok bilgece biri olarak hissedilmelidir. Ne kadar konuştuğunuz değil ya da bağırdığınız ya da ders verdiğiniz önemli değildir. Huzurla, sukunet, içinizdeki sevme kapasitesi önemlidir. Ve Anne tarafından gerçekten kutsanıp kutsanmadığınızı insanlar böyle yargılayabilirler.

Yani bu çok önemli şeylerden bir tanesidir. Amerika’ya sadece Amerika’yı sorunlardan korumak için geldim. Çünkü aniden bu sorunlar gelişti. Ve bu kaçınılmazdı, çünkü onlar kendilerinde neyin yanlış olduğunu anlamayacak kadar kördüler. Ve bu körlük onları,  özellikle de kendilerini mahfeden egolarını, para odaklılıklarını görmeye başladıkları bu noktaya getirdi. Bütün bunlar onların çok zengin insanlar olduklarını, paralarıyla, başka ülkeler ve insanlar üzerinde güç kullanarak ne isterlerse yapabileceklerine inanmakla ne kadar aptal olduklarını gösterdi.

Önce kendinin hakkından gel. Önce kendini bilmek zorundasın. Diğerlerini alt etmek nedir? Kendilerinin hakkından nasıl geleceklerini bilmeyenler her zaman zavallıdırlar. Her zaman sorun yaşarlar. Çünkü bu tepki verir. Diğerlerini alt etmeye çalışırsanız o tepki verir. Bu yüzden kesinlikle iç gözlem yapmalısınız, bunu tekrar tekrar söylüyorum, iç gözlem

Tabii ki, söylemeliyim, şimdi bir çok Sahaja Yogi geldi, bunu hallettiler ve onlar çok iyiler, basit, bilge insanlar. Bu Benim için öylesine büyük bir umut ki, hiç bir zaman bu kadar iyi başarılabileğini düşünmedim. Fakat bu çalıştı  ve her zaman, her zaman bilmelisiniz ki, içinizdeki o güce sahipsiniz ve o zaman onu kullanmak zorundasınız, anlamsız fikirlerin tuzağına düşmemelisiniz.
Çok teşekkür ederim!