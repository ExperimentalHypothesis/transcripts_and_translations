Devi Puja. San Diego, California (USA), 31 May 1985.
On todella mukavaa olla San Diegon ashramissa. 

Tämä on hyvin kaunis paikka, ja se henkii Jumalan rakkautta, joka haluaa auttaa teitä kaikissa tilanteissa. Jos haluatte itsellenne ashramin, jos haluatte hyvän paikan, jos haluatte pitää hyvää huolta lapsistanne, ja haluatte tehdä Jumalan työtä, kaikesta pidetään huolta, kaikki järjestetään. Jos nämä asiat eivät järjestyisi, miten voisitte tehdä työtänne? Siispä kaikki järjestyy. Ja näemmehän sen, miten meillä on useampia ashrameita, jotka ovat niin sopivia meille, ja jotka saimme kohtuuhinnalla, mihin meillä on varaa, ja voimme elää onnellisena yhdessä. Tämä on paikka, jonka rakkaus on antanut teille. Ensimmäinen asia, joka meidän pitää muistaa, on se, että keskuudessamme pitää vallita täydellinen rakkaus. Meidän ei pidä luottaa sellaisiin ihmisiin, jotka yrittävät jakaa meitä, tai antaa meille vääränlaisia ajatuksia. On hyvin helppoa nähdä, kuka on sahaja-joogi sydämestään. Se on helppo huomata.

 

Teidän pitää tulla hieman herkemmiksi, ja erotatte tällaisen henkilön helposti. Jos henkilö on jollain tavalla juonikas, se paljastuu heti. Kukaan ei voi enää toimia Jumalaa vastaan, koska kaikki tulee esiin ja paljastuu. Mutta teidän on pidettävä huomionne täydellisesti Äidissänne. Jotkut ihmiset ovat hieman fanaattisia, koska ovat niin kiintyneitä. Se ei haittaa, he tulevat kyllä kuntoon. On kuitenkin parempi olla fanaattinen kuin epäilevä. Niiden ihmisten, joilla on taipumusta mennä liian pitkälle, pitäisi ottaa sellainen asenne, että mitä tahansa he näkevät, mitä tahansa he ymmärtävät Sahaja Yogasta, mitä tahansa tapahtuu, niin he hyväksyvät sen ilman minkäänlaista huolestumista asiasta. Tämä on se hetki, jolloin me myös muodostamme kuvaamme Sahaja Yogasta. Emme voi rakentaa sitä – se on mitä se on. 

 

Emme voi muokata käsitystämme niin, että Sahaja Yogan pitäisi olla sellainen, Sahaja Yogan pitäisi olla tällainen – se ei mene niin. Tässä ei voi tehdä kompromisseja, ei vain voi. Sen on oltava mitä se on. Se ei voi olla kaikkea sitä mitä haluaisitte sen olevan. Sitä ei voi muokata, koska se on muotoutunut tällaiseksi jo kauan sitten. Nyt se on sitä mitä se on, ja siksi se toimii niin hyvin ja niin tehokkaasti. Jotta sen voisi tehdä vieläkin tehokkaammaksi, teidän on hyväksyttävä sen toiminta. Kuten eilisen aikataulu: Tiesin, että oli jotakin, eikä kaikki ollut vielä valmista. Aika, jonka käytin täällä, olisi turhaan käytetty heidän kundaliiniensa nostamiseen. Sen sijaan käytin vain viisi minuuttia, ja annoin heille oivalluksen. 

 

Kaikki pitää nähdä tässä valossa. Vähitellen alatte nähdä jumalallisen näytelmän, kuinka asiat järjestyvät, ja kuinka se auttaa teitä. Oletetaan, että Jumala tarjoaa teille jotakin... Dr. Worlikar kertoi Minulle tästä mielenkiintoisen tarinan. Vaurauden jumalattarella ja oppimisen jumalattarella oli hieman erimielisyyttä. Voidaan sanoa, että oppiminen tai Saraswati, jos sitä laiminlyödään, tai jos sitä ihannoidaan liikaa, voi tehdä ihmisestä egoistisen, sillä tavalla, että jos ihmisestä tulee sellainen, joka haluaa vain koko ajan oppia, oppia, oppia, voi joutua toiseen äärimmäisyyteen. Niinpä oppimisen jumalatar halusi testata vaurauden voimaa. Hän sanoi Lakshmille: ”Hyvä on, katsotaan, miten se toimii tällä ihmisellä.” Tämä ihminen oli kerjäläinen, joka halusi rahaa, hän halusi sitä kovasti. Niinpä Lakshmi laittoi paljon rahaa suuriin astioihin, joita kutsumme nimellä ”handa”, ja asetti ne kerjäläisen kulkureitille. Kun kerjäläinen saapui, Saraswati meni sisään hänen mieleensä. Heti, kun Saraswati oli hänen mielessään, hänestä tuli egoistinen, eikä hän edes vilkaissut astioihin, vaan käveli eteenpäin. 

 

Hän tarvitsi rahaa, mutta käveli pois. Tämä osoittaa sen, että kun ihmisistä tulee egoistisia, ja he alkavat tehdä omia suunnitelmiaan ja muodostaa omia ideoitaan ja mielikuviaan, silloin Jumaluus, joka pyrkii tyydyttämään tarpeenne ja toiveenne ja tuomaan ratkaisuja, Hän katoaa. Näin tapahtuu, kun emme salli Jumaluuden toteuttaa näytelmäänsä. Näin ei tapahdu vain materiaalisella tasolla, vaan se tapahtuu myös tunteiden tasolla, fyysisellä tasolla, ja mikä merkittävintä, se tapahtuu myös henkisellä tasolla. Meidän pitää siis ymmärtää, mistä on kysymys. Annetaan Jumaluuden ohjata näytelmäänsä, ja meidän tulisi vain katsella. Kuten Krishna sanoi: ”Karmanyevadikaraste” – ”Meidän tehtävämme on tehdä työ.” Nyt olemme tehneet pujan ja aartin. Sanoin: ”Hyvä on, jos ehdimme tehdä, kaikki hyvin. Jos emme ehdi, lähden iltakoneella.” Minulle ei ole väliä, lähdenkö aamukoneella vai vasta iltakoneella. Olen täysin rauhallinen. 

 

Keskustelimme tietyistä tärkeistä asioista, joista oli keskusteltava, ja siihen oli käytettävä aikaa. Näin oli tehtävä, se kuuluu elämäämme. En hermostu siitä, että Minun pitäisi lähteä kello yhden lennolla. Hyvä on, lähden iltakoneella, sillä ei ole Minulle merkitystä. Pitää vain olla hyvin rauhallisin mielin, ja katsoa, miten asiat etenevät. Ihmiset aivan turhaan ... Nyt kun ymmärrämme, että Jumaluus ohjaa täysin tätä näytelmää, omaa toimintaansa, niin koko asia toimii meidän, teidän sahaja-joogien hyväksi. Heti kun ymmärrätte tämän, silloin tunnette itsenne täysin rauhallisiksi ja tunnette iloa. Mutta jos alatte miettiä: ”Voi, tämän olisi pitänyt mennä niin, ja tämän olisi pitänyt mennä näin,” silloin kaikki toimii iloa vastaan. Miten tahansa asiat menevätkin, kaikki on hyvin. Heti kun saatte itsellenne tällaisen asenteen, silloin ilo on täydellinen. 

 

Olen huomannut, että tunne-elämässäkin te kärsitte aivan liikaa. Syy siihen on se, että alatte pohtia kaikenlaisia asioita. Meillä Intiassa naimisiinmeno on hyvin yksinkertaista. Jo lapsuudessa meitä opetetaan: ”Sinä tulet menemään naimisiin, joten sinun pitää oppia, miten elät miehesi kanssa,” ja miestä opetetaan, miten vaimoa pitää kohdella. Mutta he eivät tiedä, kuka vaimo tai mies tulee olemaan. Mies ja vaimo ovat tavallaan vain symboli. He eivät tiedä, kuka puoliso tulee olemaan. Se voi olla kuka tahansa. Jos vaimon hyväksyy dharmana, se tulee miehelle yllätyksenä, ja silloin hän vain iloitsee siitä. Kaikki kulminoituu tiettyyn ajankohtaan, hetkeen, jonka on myös oltava suotuisa. 

 

Tietysti horoskooppeja käytetään myös, se on tärkeä osa, koska jos horoskooppeja ei tutkita, voi lopputulos olla melko ikävä. Siksi horoskooppeja käytetään. Jos pisteitä tulee tarpeeksi – sanotaan, että kaksikymmentäkuusi pistettä on ihanteellinen – silloin pari menee naimisiin, muuten ei. Intiassa ei ole tärkeää, tapaako pari toisensa vai ei. Joskus he tapaavat ja keskustelevat keskenään vuodenkin verran, jos heidän häitään on lykätty siksi, että ajankohta ei ole suotuisa. He saavat aikaa tutustua toisiinsa, mutta he eivät koskaan tapaa kahdestaan; he eivät koskaan tapaa toisiaan kahden kesken. Sitä hetkeä pidetään pyhänä, jolloin mies ja vaimo saavat toisensa – se on pyhä hetki, niinpä ihminen keskittyy siihen hetkeen. Ja yhtäkkiä se hetki päätetään. Tämä hetki säilyy pyhänä. Joskus voi käydä niinkin, että päätöksen jälkeen kuluu vielä paljon aikaa. 

 

Voi olla, että joutuu vielä odottamaan ennen kuin saa tavata tulevan puolisonsa. Mutta huomion ei anneta mennä muualle, se on täysin keskittynyt tähän asiaan. Kaikki loksahtaa kohdalleen, koska tilanteen hyväksyy. Mutta täällä ihmiset elävät yhdessä kolme vuotta, ja menevät sitten naimisiin tai eroavat. En voi ymmärtää, jos elää yhdessä kolme vuotta, seitsämän, tai kymmenenkin vuotta, siltikin vielä erotaan. Mitä hyötyä on tuntea toisensa niin monta vuotta, ja sitten kuitenkin erota? Mutta kaikki loksahtaa kohdalleen, jos ymmärtää, että kyse on asiaan keskittymisestä, jolloin kaikki on kohdallaan, ja sitten tapaa toisen ihmisen ja hyväksyy hänet puolisokseen. Ehkä parissa tapauksessa tulee ongelmia, mutta jos sitä ei pohdi liikaa, eivät ongelmat ole merkittäviä. Jos naimisiinmenon jälkeen alkaa ajatella: ”Odotin kyllä sitä, ja odotin tätä. Ajattelin, että asiat menisivät niin, mutta eivät ne menneetkään.” Ja yrittää vielä koko ajan löytää vikaa toisesta, eikä itsestään – se on kaikkein pahinta; eikä ajattele sitä, kuinka itse voisi mukautua toiseen. 

 

Kun kerran alkaa suunnitella naimisiinmenoa, se on siinä, sitä ei tarvitse enää miettiä. Kun teille syntyy lapsi, ette te mieti, millainen lapsesta mahtaa tulla, te vain rakastatte lasta. Teidän pitäisi kehittää avioliittoonkin samanlainen keskittynyt tunne. Vain siten avioliitoista tulee onnistuneita. Mutta täällä; aivan kuin olisitte ostaneet jotain, sanotaan, että olette ostaneet jotain, ja sitten alatte ajatella: ”Ei tämä ollutkaan hyvä, minun olisi pitänyt ostaa jotain muuta, se olisi ollut parempi.” Sitten valitaan jotain muuta. Esineet ovat eri asia, esineet ovat esineitä. Ihmiset ovat eläviä olentoja, he eivät ole kuolleita esineitä, joita voi vaihtaa yhdestä toiseen: ”Olisin voinut valita tuon tai tuon.” Näin ei voi tehdä ihmisten kanssa – silloin leikkii Jumaluuden kanssa. Tämä on tärkein asia, joka sahaja-joogien pitää oppia hyväksymään ja olla siitä iloisia ja onnellisia, eikä alkaa kehitellä mitään typeriä ajatuksia. Vasta sitten huomaatte, kuinka ilostanne tulee täydellinen. Muuten se ei ole sitä. 

 

Jos sitten puhutaan ulkonäöstä: jos täällä nainen on laiha, hän haluaisi toisenlaiset jalat, toisenlaiset kädet, toisenlaisen vartalon. Miksi? Kuvitelkaa, jos kaikki ihmiset olisi määrätty tietyn mittaisiksi: vyötärö sen mittainen, ja toinen paikka tämän mittainen – kuinka kamalaa se olisi. Ihmisethän väsyisivät ja kyllästyisivät sellaiseen. Sellaisiksi te haluatte tulla. Nyt on muotia se, että pitää näyttää samalta kuin Mr. Amerikka, tai miksi sitä kutsutaankin. Niinpä kaikki hölkkäävät, kaikki juoksevat kuin hullut. Minkä takia? Teillä on oma persoonallisuutenne, pitäkää sitä yllä. Vartalonne tarvitsee tietynlaisen muodon, sellaisen kuin olette. 

 

Tietysti, jos terveytenne ei ole kunnossa, silloin tarkistakaa chakranne ja parantakaa itsenne. Mutta jos ajattelee ulkomuodostaan: ”Minun pitäisi olla sen näköinen ja tämän näköinen.” Sillä ei ole mitään merkitystä. Ja taas alkaa joku hullutus, ja ihmiset ovat onnettomia. Jos menee näiden niin kutsuttujen eliitti-ihmisten joukkoon, jossa suurin osa miehistä on erittäin hyvätuloisia, hyvin koulutettuja, huippuluokan ihmisiä, ja naiset ovat myös hyvin koulutettuja, niin he puhuvat vain siitä, kuinka paljon kaloreita he syövät tai muuta vastaavaa. Sitä ei voi ymmärtää, mikä näitä ihmisiä vaivaa? He ovat niin alhaisella tasolla. Tämä on säädyllistä puhetta, ja jos he menevät epäsäädyllisyyksiin, ei silläkään ole mitään rajoja. Tämä osoittaa, että henkilö ei ole mennyt lainkaan eteenpäin kehityksessään. Tällaisissa asioissa heidän ajatuksensa pyörivät. Siksi heistä tulee hyvin vakavamielisiä, he keskustelevat näistä asioista hyvin vakavasti. 

 

Tekee mieli nauraa heidän typeryydelleen. Kun kaikkea tällaista pidetään hyvin tärkeänä sellaisessa maassa kuin Amerikka tai jossain muualla, se osoittaa millaisia ihmisiä näissä maissa asuu. Intiassa ei kukaan ajattele ulkomuotoaan niin paljon. Ainakaan Minun aikanani ei kukaan pitänyt hyvin laihoista tytöistä, koska heidän ajateltiin olevan kiukkuisia, kuumaluontoisia ja ajattelevan koko ajan. Intialaiset eivät ole koskaan pitäneet laihoista tytöistä; mieheni ei pidä edelleenkään. Hän sanoo: ”Miehet ovat huijanneet naisia, ja siksi naiset tekevät kaikkea tällaista.” Katsokaas, hän on vilpitön mies, ja hän ajattelee, että miehet ovat huijanneet naisia. Näin se on, ja siksi naiset tekevät jaloistaan tällaisia, tai hampaistaan sellaisia, tai nenistään tuollaisia ja teettävät muovisen nenänkin itselleen. Miksi? Myös kehomme menee epätasapainoon, kun alamme ajatella. Sillä kun alamme ajatella, törmäämme toisenlaiseen ajatteluun, sitten muodostamme yleisen ajattelutavan, ja sitten yleinen malli hyväksytään. 

 

Kun tämä on hyväksytty, ihmiset sanovat: ”Hyvä on, käytetään sitä.” Aluksi ihmiset pukeutuivat hyvin tiukkoihin vaatteisiin, ja eräskin tyttö kehuskeli Minulle pitävänsä samoja housuja jo kahdeksatta päivää, eikä hän saa niitä nyt pois päältään. Kysyin: ”Miten ihmeessä niin kävi?” Hän vastasi: ”Tämä on sellainen vaate, joka pannaan päälle, ja sitten sen kanssa hypätään kylpyammeeseen, ja sitten se kutistuu niin, että sitä ei saa enää pois. Sen kanssa voi mennä kylpyyn, sen kanssa voi tehdä mitä vain.” Sanoin: ”Sehän on hyvin epäsiistiä.” ”Ei, ei. Sen voi pestä ihan hyvin ja pyyhkiä kuivaksi.” Kysyin: ”Miksi pitää tehdä tällaista, joka pysäyttää verenkierron kokonaan?” Nyt ihmisille on alkanut tulla ongelmia, ja he ovat alkaneet käyttää pelkästään löysiä vaatteita, pussihousuja, huolettomia asuja ... Niinpä ihmiset hyppivät yhdestä muodista toiseen, ja ajattelevat jatkuvasti, ja yrittävät keksiä uusia tapoja. Traditiot ovat toisenlaisia. Se on sitä, että kun ihmisillä on perinteitä – mitä oikeastaan tapahtuu, on se, että vain järkevistä ihmisistä voi tulla perinteikkäitä, koska he ymmärtävät, mikä pitää hylätä, ja mikä taas säilyttää. Ja he yrittävät ymmärtää, miten voisimme nousta ylös. Meidän pitää punnita asioita, ei vain yhdeltä, vaan molemmilta puolilta, ja tasapainottaa itsemme ja mennä sitten eteenpäin. Se mikä pitää hylätä, on hylättävä, se mikä on hyvää, se pitää omaksua. Kuten se, mitä kutsutaan nimellä ”yritys ja erehdys”. 

 

Kun tekee virheen – hyvä, tästä voi luopua; yrittää toisen kerran – hyvä, ei näin. Kaikki, mikä on hyvää, se säilytetään ja pidetään mukana, ja tällä tavalla muodostuu oikeanlainen traditio, jota toisetkin ihmiset voivat seurata. Mutta he, jotka ajattelevat koko ajan vain uusia asioita, ja haluavat koko ajan jotain uutta, erehtyvät pahemman kerran, kun he tekevät tällaista joutavuutta. Uusien asioiden kautta he voivat saattaa itsensä melkoisiin ongelmiin, ja juuri näin on tapahtunut suurimmalle osalle länsimaita, kaikelle uudelle, jota siellä kokeillaan. Viimeisin hullutus on kokaiini – hyvä on, käyttäkää kokaiinia. En ihmettelisi, vaikka prinssi Philip tai joku muu alkaisi käyttää tällaista huumetta. Kaikki haluavat kokeilla jotain uutta, ja jos sanoo, että ei niin voi tehdä, niin kysytään: ”Miksi? Miksi ei?” Tämä on hyvin suuri ongelma länsimaisessa mielessä. Teidän kaikkien pitää ymmärtää myös, että ette ala kokeilla uusia asioita Sahaja Yogassa. Sahaja Yoga on rakennettu traditioiden pohjalle. 

 

Älkää ruvetko kokeilemaan mitään uutta Sahaja Yogassa. Kaikki se, mitä meillä on, on enemmän kuin tarpeeksi, älkää ryhtykö kokeilemaan mitään uutta. Ihmiset, jotka ovat kokeilleet uusia asioita, ovat joutuneet ongelmiin, joten älkää kokeilko jotain uutta. Kuten joku kertoi, että nykyään ... Kuulin, että Lontoossa muutamat ihmiset alkoivat pitää luentoja, ja esitellä yhtäkkiä uusia Sahaja Yoga -menetelmiä. Ja he kaikki tulivat hulluiksi. Heidän värähtelynsä muuttuivat mielipuolisiksi, enkä tiennyt mitä heille voisi tehdä. Olin todella yllättynyt. Kysyin: ”Miksi aloitte yhtäkkiä kokeilla uutta menetelmää? Miksi piti alkaa kokeilla uutta tekniikkaa?” He vastasivat: ”No, me ajattelimme, että miksei tätäkin voisi kokeilla.” Sanoin heille: ”Olen jo opettanut teille kaikki tekniikat. Oletteko kokeilleet niitä, oletteko tehneet itsenne täydellisiksi? 

 

On parempi kokeilla niitä, joista olen kertonut, ja sitten kysyä Minulta ensin ja vasta sitten kokeilla jotain uutta. Teidän pitää ymmärtää, mitä olette tekemässä.” Olen huomannut, että keskinkertaiset sahaja-joogit tekevät tällä tavalla, ja kokeilevat jotain uutta. Ja he alkavat puhua: ”Nyt kerron teille, miten hengitys pannaan kiertämään.” Miksi hengitystä pitää kierrättää? Yhtäkkiä he tuovat jonkin uuden tekniikan. Tämä on melko yleistä, mutta nämä ihmiset voivat joskus olla myös hyvin pahoja, joten olkaa varovaisia. Ei ole mitään tarvetta tuoda uusia tekniikoita. Nyt te olette astuneet uuteen tietoisuuteen, jossa teidän on vain oltava vakaita. Joten älkää nyt ryhtykö kokeilemaan mitään uutta. Vakauttakaa vain itsenne, vakauttakaa tasapainoon – se on tärkeintä. Toinen asia on se, että jokaisella pitää olla tieto Sahaja Yogasta. 

 

Mutta joidenkin tieto on niin outoa, että olen joskus hämmästynyt siitä. Kerrankin oli eräs kaveri, joka oli homoseksuaali, tai jotain sellaista, ja sitten hän kertoi muille: ”Kyllä vain, Äiti sanoo, että ei se haittaa, jos on silloin tällöin.” En ole koskaan sanonut mitään sellaista. En voi ikinä sanoa sellaista. Sitten joku sanoi: ”Silloin tällöin juominen ei haittaa, Äiti sanoi niin.” Kuinka voisin sanoa sellaista? Tällaisessa ei voi tehdä kompromissia. Joku sanoo: ”Kyllä voi tehdä vähän rahaa.” En ole koskaan sanonut niin. Ei, tällaista ei voi tehdä, tällaisia asioita ei ole tarkoitettu teille. Teidän ei pidä tehdä mitään sellaista. Ymmärrättekö? Jokaiselle, joka tulee puhumaan sellaisia asioita, voitte sanoa: ei pidä paikkaansa. 

 

Sahaja Yogassa ei ole mitään tällaista, ei ole mitään kompromissia. Kaikki ne tekniikat jotka olemme oppineet; harjoitetaan niitä, jotta vakiintuisimme itse ja saisimme muutkin vakiintumaan. Teidän on pitäydyttävä ”maryadoissanne”, rajoissanne. Älkää yrittäkö lentää niiden yli. Jotkut ihmiset luulevat olevansa suurempia sahaja-joogeja, ja tekevät sitä ja tekevät tätä. Muistakaa silloin, että se on väärin. Teidän on tultava nöyremmiksi, ja muistettava, että nöyrtyessänne ymmärrätte, että vain nöyrät ihmiset ovat vakaita. On siis oltava täydellisen nöyrä. Yrittäkää hankkia itsellenne enemmän tietoa Sahaja Yogasta. Tapoja on monia. 

 

Kaikki puheeni ovat jo tallennettuina, olemme julkaisseet monia Sahaja Yoga -kirjoja, ja teillä on myös “Nirmala Yoga” -kirja – on monia tapoja, joiden kautta voitte ymmärtää Sahaja Yogaa. Jos ette ymmärrä jotain, kysykää toisiltanne. Yrittäkää analysoida asiaa niin, että onko se miten ymmärrätte Äidin sanoman sama kuin mitä Hän todella sanoo. Kieli jota käytän puheissani on erittäin yksinkertaista. Käytän äärimmäisen yksinkertaista kieltä, pyrin välttämään vaikeita ilmaisuja niin pitkälle kuin mahdollista, ja tottakai joskus joudun käyttämään vaikeita sanoja, mutta normaalisti. Kaiken tämän takana virtaa hyvin hienojakoinen tieto. Joskus tämän ymmärtäminen voi olla vaikeaa, yritätte ehkä tavallaan rakentaa siitä jotain muuta, yritätte ehkä tulkita sitä jotenkin. Jos eteenne tulee jotain tämäntyyppisiä ongelmia, on parempi keskustella jonkun kanssa, jonka uskotte osaavan neuvoa teitä. Mutta sitten teidän on hyväksyttävä se. Teidän ei pidä yrittää esittää omia näkemyksiänne, koska se ei olisi ollenkaan oikein. 

 

Silloin olisitte tavallaan poissa raiteilta, kuin kiskoilta pudonnut juna. Meillä on raiteet Sahaja Yogassa, se teidän on tiedettävä, piditte siitä tai ette. Siinä ei ole kysymys vapaudesta, vaan raiteista kohti ylösnousemusta. Ette voi poistua niiltä raiteilta. Jos luulette, että voitte liikkua hieman vapaasti, pitää hauskaa kaikenlaisessa saastassa, ja tulla sitten takaisin Sahaja Yogaan, se ei ole hyväksyttävää. Jos teette jotain sellaista, silloin Minun on tehtävä kovasti työtä saadakseni teidät puhtaiksi. Jotta pysyisitte puhtaina, on teidän pysyttävä raiteillanne eikä poistuttava niiltä. Älkää yrittäkö keksiä uusia keinoja tehdä jotain, koska se ei ole tarpeellista. Miksi pitäisi? On ymmärrettävä, että se on yksinkertaisesti energian tuhlausta. 

 

Olen jo löytänyt kaiken teille, miksi haluaisitte tehdä sen uudestaan? Esimerkiksi, tällainen saripaita Minulla on ollut, luulisin, ainakin viisikymmentä vuotta. Minun räätälini tietää, että pidän juuri tällaista paitaa, jossa on tätä ja tätä. Hänellä on Minusta kaikki tarvittavat mitat. Minun ei siis tarvitse muuta kuin kertoa hänelle: ”Hanki sopivaa kangasta, ja tee siitä Minulle saripaita.” Ja hän tekee. Jo monen monta vuotta Minulla on ollut – ehkä kaksikymmentäviisi vuotta – sama räätäli, joka ompelee Minulle. Hänen ei tarvitse miettiä, Minun ei tarvitse miettiä, ei mitään ongelmia. Jos Minun pitäisi joka päivä muuttaa kuosia, tehdä uudet hihat ja uudentyyppinen saripaita, siitä olisi Minulle paljon vaivaa. Siis miksi, miksi tehdä sellaista? Mitä hyötyä siitä olisi? 

 

Kuka näkee? Ketä se koskettaa? Tuhlaamme turhaan energiaamme tällaisiin asioihin. En sano, että teidän pitäisi olla hirvittävän tiukkoja, sitä en tarkoita, vaan sitä, että missä tahansa voitte säästää energiaanne ajattelemiselta, teidän pitäisi tehdä niin. Pikkuasioissa ei tarvitse olla niin paljon erilaisia vaihtoehtoja. Kuten kerroin aikaisemmin, tässä maassa jokaisen vesihanan pitää olla erilainen, jokaisen ovenkahvan pitää olla erilainen, jokaisen kaakelin pitää olla erilainen – minkä takia? Taiteellisten esineiden pitää olla erilaisia. Sarien pitää olla erilaisia, koska ne ovat taiteellisia. Mutta mitä erikoista saripaidan ompelussa on, ei siinä ole mitään taiteellista. Kaikki taiteellinen voi olla erilaista, mutta arkipäiväisten asioiden ei tarvitse olla. 

 

Miksi koneissa pitää olla niin monia eri malleja? Hulluksihan siitä tulee. Kun menee kauppaan, siellä on kaksikymmentä eri mallia, eikä tiedä minkä ostaisi. Ja kaikki ovat koneilla valmistettuja. Tämä on hyvä, tuo on hyvä. Sitten joku tulee sanomaan sinulle: ”Ei ole hyvä”, ja loukkaannut siitä. Jos arkisia esineitä olisi vähemmän, silloin niistä ei olisi itselle niin paljon päänvaivaa. Paras tapa välttää kaikki tällaiset ongelmat on käyttää uutta tietoisuutta värähtelyjen kautta. Näin säästätte energiaanne. Teidän energiaanne pitää säästää, ja sitä säästyy, jos ette laita huomiotanne asioihin, jotka eivät sovi teille, joihin teidän ei tarvitse puuttua. 

 

Katsokaa värähtelyjä. Jos Minä menen ostoksille – nykyään menen ostoksille monista syistä, kuten tiedätte. Yksi syy on se, että jätän värähtelyjäni sinne, toinen on se, että annan värähtelyjä ihmisille, jotka ovat ostoksilla. Kolmanneksi: Minä katselen kaikkia esineitä, jolloin värähtelyni menevät niihin. Neljänneksi: ostan jotain lahjaksi toisille. Mutta jos pidän jostain, se tapahtuu värähtelyjen kautta, ja sitten vain ostan sen, koska se täytyy antaa jollekin, tai sille on käyttöä myöhemmin. Minä vain ostan sen, säilytän sitä, se on hyvin helppoa. Tällainen teidän huomionne pitäisi olla. Mutta jos vain ajattelette: ”Tästä pidän, tästä en pidä”, koskien vaimoanne, työtänne, kaikkea, silloin olette epävarmoja. Nykyään Amerikassa ihmiset suhtautuvat kummallisesti työhönsäkin. 

 

Minun on käsiteltävä näitäkin asioita, koska tämä ongelma tulee eteenne. Tänään ihmiset ovat jossakin työssä: ”En pidä siitä, en pidä pomostani” – uusi työpaikka. Sitten mennään uuteen työpaikkaan, ja vaihdetaan. Sitten kolmanteen työpaikkaan, ja taas vaihdetaan. He haluavat koko ajan vaihtaa – se tekee varmasti hulluksi. Vaihdetaan vaimoja, vaihdetaan asuntoja, kaikki vaihdetaan. Miksi? On parempi olla vain yksi vaimo. Enimmillään vain kaksi työpaikkaa elämän aikana, niin on parempi. Ja enimmillään on paras vaihtaa asuntoa vain kolme kertaa. 

 

Jos vaihtoja on useampia, siitä tulee päänvaivaa. Itse olen vaihtanut asuntoa neljäkymmentä kertaa mieheni luonteenlaadun vuoksi. Mutta olen erilainen, koska olen sellainen henkilö, johon eivät minkäänlaiset muutokset vaikuta. Mutta te ette ole samanlaisia, joten älkää tuhlatko energiaanne. On siis hyvin tärkeää ymmärtää, että ette vaihda työpaikkaanne koko ajan. Tämäkin on yhdenlainen villitys. Kerronpa teille Douglasista. Hänellä oli tapana tehdä näin. Hän joutui joka kerran taloudellisiin vaikeuksiin, kun vaihtoi työpaikkaa. Kerran sanoin hänelle siitä suoraan. 

 

Sanoin: ”Douglas, jos lähdet tästä työpaikasta,” – sillä näin, että värähtelyt olivat hyvät – ”jos lähdet tästä työpaikasta, et näe Minua enää koskaan.” Nyt hänellä on oma talo, auto, rahaa pankissa, ja hän tulee hyvin toimeen. Tällaisestakin tulee Minulle päänvaivaa: ”Äiti, minulla ei ole työtä, minulla ei ole rahaa. Mitä minä teen?” Joka kerran on ihmisiä, jotka tulevat Intiaan ja sanovat: ”Äiti, minulla ei ole rahaa, olen pahoillani, en voinut maksaa.” Hyvä on, ei sillä ole väliä. Nyt viime kerrallakin oli ainakin viisi ihmistä. Mutta edellisellä kerralla oli noin kaksikymmentä. Joka kerran sattuu tällaista. Meidän pitää ymmärtää, että meillä on oltava kunnon työpaikat. Meidän pitää olla arvokkaita. Meillä pitää olla kunnon koulutus, ja jos mahdollista, pitää yrittää hankkia koulutusta. Olette kaikki älykkäitä ihmisiä, ja pystytte kouluttamaan itsenne. 

 

Teidän pitäisi olla arvostetussa asemassa yhteiskunnassa. Muuten kaikki ajattelevat, että tämä Äiti on kaikkien kerjäläisten Äiti. Vakiinnuttakaa itsenne työhönne ja koteihinne. Vakiinnuttamiseksi teidän on lopetettava vaihtaminen. Vaihtaminen tekee teistä epävakaita – huomaatteko, mitä tarkoitan? Vaihtaminen ei siis tule enää kysymykseenkään. ”Kyllä minä siitä selviän.” Mutta jos se on välttämätöntä, jos asiat eivät tule kuntoon, silloin voi vaihtaa. Tämä koskee kaikkia asioita. Esimerkiksi ”guru-shoppailu” ei ole mitään muuta kuin muutoksen hakua. Mitä enemmän teillä on guruja, sitä suurempi on Minun päänsärkyni. 

 

Jos teillä on ollut vain yksi kauhea guru, se ei tuota ongelmia, teidät on helppo puhdistaa. Mutta jos niitä on ollut kaksikymmentä, mitä voin tehdä? Eräs mies oli käynyt niin monen gurun luona, että en pystynyt ymmärtämään hänen persoonaansa. Kysyin: ”Mikä tätä ihmistä vaivaa?” Hänessä oli kaikki mahdolliset ongelmat. Kysyin: ”Minkälainen ihminen hän on?” Siten sanoin hänelle: ”Hyvä on, kirjoita paperille kaikkien niiden gurujen nimet, joiden luona olet käynyt.” Hän kirjoitti kolme arkkia täyteen molemmin puolin. Sanoin: ”Hyvä herra, olen pahoillani, en voi auttaa teitä.” Hän sanoi: ”Äiti, teidän täytyy, koska nyt on erittäin akuutti tilanne.” Kysyin: ”Mikä tilanne se on?” ”Minusta on nyt tulossa nainen.” Kysyin: ”Että mitä?” ”Lääkärit ovat sanoneet, että olen nyt muuttumassa naiseksi.” Sanoin: ”No se on kyllä akuutti tilanne.” Sanoin: ”Sen voin kyllä pysäyttää, mutta tarvitset paljon puhdistamista.” Joskus hän näytti aivan Hanumanalta, joskus aivan mielipuolelta, hän näytti vaikka minkälaiselta, koska niin monet gurut toimivat hänessä. Lopulta hän sai itsensä puhdistettua, ja hänen ongelmansa ratkesi, mutta en vieläkään voi sanoa, että hän olisi sahaja-joogi, vaikka hän on hyvin oppinut ja tuntee kaiken sanskritin kielestä, koska hän on käynyt niin monen gurun luona, hän on käynyt kaikenlaisten gurujen luona. Tämä johtuu vaihtelun halusta – ”mitä vikaa siinä on?” Kun tulette Sahaja Yogaan, silloin lopettakaa. Lopettakaa kaikki muu. Toinen asia, jota haluan painottaa, on se, että silloin, kun tulette Sahaja Yogaan, keskittykää ensin Minuun ja Sahaja Yogaan, ja vasta sitten muihin asioihin. 

 

Esimerkiksi kristityt, tullessaan Sahaja Yogaan, eivät voi hyväksyä Ganeshaa. Intialaiset eivät voi hyväksyä Kristusta, tullessaan Sahaja Yogaan. Muslimit eivät hyväksy Sahaja Yogaan tullessaan pujaa. Jokainen tulee jonkinlainen taakka selässään. Siksi on parempi laittaa ne Minun Jalkojeni juureen, siinä kaikki. Kun näette nämä asiat Minun prismani kautta, Minun kauttani, on helpompi ymmärtää asiat tätä kautta. Ne, jotka ovat ymmärtäneet Minut tällä tavalla, ymmärtävät Sahaja Yogan aivan täydellisesti. Ei ole mitään menneisyyteen liittyvää fanaattisuutta, eikä myöskään Sahaja Yogaan liittyvää. He ymmärtävät, että se on samaa, kuin mitä Äiti on, eikä tarvitse mitenkään kiinnittyä mihinkään asiaan. Se ei tarkoita sitä, että jos kutsutte Minua Jumalatar Kaliksi, te loukkaisitte Minua, tai jos kutsutte Minua Mataji Nirmala Deviksi, te kunnioitatte Minua – kaikki on olemassa siellä. 

 

On ymmärrettävä, että kaikki johtuu tarpeestamme lokeroida asioita. Jumalalla ei ole mitään tällaista lokeroimista. Hänelle ei Amerikkaa ole olemassa, eikä mitään muutakaan tällaista ole olemassa Hänelle. Voimmeko olla olemassa esimerkiksi: ”Nyt olen vain Vishuddhissani.” Voimmeko olla olemassa tällä tavalla? Tai: ”Olen vain nenäni” – voimmeko olla niin? Olemme olemassa koko kehonamme. Jumalakin on olemassa – vaikka Hänellä on nenä, korvat, ihan kaikki on olemassa, mutta Hän on olemassa Jumalana. Hän ei ole olemassa kuin nenä, erillisenä, Hän ei ole olemassa erillisenä, kuin Amerikka, vaan Hän on olemassa kokonaisuutena, kaikki on osa kokonaisuutta. Kun tällainen asia tapahtuu meille, että olemme osa kokonaisuutta, Esiaikaista Olentoa, meidän ei pidä yhdistää itseämme sellaisiin asioihin, jotka rajoittavat meidät johonkin paikkaan ehdollistumiemme vuoksi. Meidän ei pidä jäädä kiinni mihinkään paikkaan, meidän pitää kiertää. 

 

Olen huomannut, että katolilaisuudesta tulleille on vaikeaa palvoa Shri Ganeshaa todellisella kunnioituksella, koska he ovat niin ehdollistuneita. Joten antaa sen jäädä joksikin aikaa, jätetään Hänet täysin rauhaan. Kun tulette Sahaja Yogaan, silloin näette Hänet todellisessa valossa. Ongelma on se, että jolleivät ihmiset tule sisään ja näe itse, että kaikki tiet ovat johtaneet tähän yhteen pisteeseen, niin he pysyvät entisellään, mikään ei muutu paremmaksi. Ensin on astuttava sisään. Luopukaa kaikesta, astukaa sisään. Silloin tiedätte, että kaikki on yhtä. Tämä on hyvin tärkeää. Ja heti kun näette tämän, on hyvin kaunista huomata, että teille ei ole jäänyt mitään haittaa siitä, että olette olleet mukana jossain kultissa, tai jonkun gurun oppilaana tai muuta vastaavaa. Myös nykyiset uskonnot ovat eräänlaisia kultteja, jos niitä tarkastelee, ne ovat kuin kultteja, niissä on ehdollistumia. 

 

Ne eivät ole antaneet ihmisille mitään muuta kuin ehdollistumia ja illuusioita. Meidän ei pidä elää illuusioissa, meidän pitää elää todellisuudessa. Ja todellisuus on sitä, että kaikkien uskontojen ydin on sama, ja meidän on oltava niiden sisällä, jotta voisimme nähdä ne kaikki yhtenä ja samana. Minusta tämä on myös hyvin tärkeää sellaiselle maalle kuin Amerikka, koska täällä on niin paljon erilaisia aatteita, niin paljon, että olen todella yllättynyt niiden määrästä. Mitä vain kysyttekin, sellainen löytyy Amerikasta. Muutama päivä sitten sain kuulla mormoneista, tai jostain sellaisesta. Mormoneista. Kaikki mahdollinen löytyy Amerikasta. En tiedä, miksi kaikki mahdolliset vaihtoehdot ovat kerääntyneet tänne. Kaikentyyppiset gurut löytyvät täältä. 

 

En ollut koskaan kuullut niin monesta erilaisesta. Aina kun tulen käymään täällä, näen jonkun uuden gurun tulevan pinnalle. Miksi Amerikka on sellainen paikka, jossa kaikki tällainen menestyy, jossa ne kasvavat kuin sienet? Sieni kasvaa mädättämällä. Vain sieni kasvaa kuin home. Onko tämä maa mädäntymässä? Mitä tapahtuu? Miksi? Se johtuu ihmismielestä. Täällä ihmisten mieli haluaa aina vain jotain uutta, ja siksi tarjontaa riittää. 

 

Tämän seurauksena ihmisistä tulee epävakaita. Amerikkalaisen luonteenlaadun pääongelma on se, että ihmiset ovat hyvin epävakaita. Jos kysyy: ”Miten voitte?”, he vastaavat samalla tavalla. Ottakoon siitä selvää ken voi. Eiväthän ihmiset koskaan vastaa: ”Miten voitte?” .... Miten se pitäisi ymmärtää? Intialainen ei ainakaan ymmärrä. Jos joku intialainen vastaisi tuolla tavalla, kun kysytään, ”Miten voitte?”, niin muut sanoisivat hänelle: ”Oletko hullu?” Jos heiltä sitten kysyy: ”Ymmärrättekö mitä sillä tarkoitetaan?” ”Olen ymmälläni.” Intialainen ei koskaan sano mitään sellaista kuin: ”Olen ymmälläni.” Hän on aina vuorenvarma. ”Olen ymmälläni” tarkoittaa: ”Oletko pähkähullu vai mitä? Miksi olet ymmälläsi? 

 

Onko päässäsi jotain vikaa?” Kaikki tällaiset uudet ajatukset vievät meitä kohti epävakautta, kevytmielisyyttä ja pinnallisuutta. Teitä todella pommitetaan kaikenlaisella pinnallisuudella, näen sen. Aivan joka puolelta, median kautta, joka puolelta. Kaikki on pelkkää pinnallisuutta. Se todellakin tappaa ihmisen sisimmän. Haluatte elää tällaisessa maailmassa, haluatte ajatella samalla tavalla, ja silloin kadotatte itsenne, kaikki yhteys omaan itseen häviää. Kaiken tämän keskellä on hyvä tietää eräs kaunis tosiasia, että niin moni etsijä on syntynyt tähän maahan. Amerikka oli ensimmäinen maa, jossa vierailin. Ja olen varma, että kaikki lähtee käyntiin San Diegosta, Minulla on sellainen tunne. [Marathia] Tämä on hyvin tärkeä paikka, ja olen iloinen siitä, että olette järjestäneet tänne tämän kauniin pujan, joka meidän pitää nyt tehdä. Olen varma, että tämän myötä meille on tulossa erittäin hyvät ajat, jolloin meillä on toisella puolella Amerikan evoluutio, ja rajan toisella puolella Meksikon. 

 

Tätä me voimme työstää San Diegosta. Olette pyytäneet tätä pujaa hyvin kauniille päivälle. Olen erittäin iloinen siitä. Tänään on Jumalattaren päivä, [Marathia] – trayodashi. Trayodashi on kaikkein paras, kolmastoista päivä. [Marathia] Katsokaa mitkä värähtelyt, ei tarvita mitään pujaa! Ei todellakaan tarvita mitään pujaa, värähtelyjä on jo nyt niin paljon. Tämä on suurenmoinen päivä, ja olen iloinen, että hänet on pyydetty tähän pujaan. Aivan aluksi .... Jos teillä on jotakin ongelmia tai kysymyksiä, niin kertokaa Minulle. 

 

Muistakaa: sahaja-joogin ei pidä olla vakavamielinen, se pitää muistaa. Vakavuus ei kuulu sahaja-joogin luonteeseen. Teidän pitää hymyillä, nauraa, iloita. Jos ihminen on vakavamielinen, hän ei ole sahaja-joogi. En pysty olemaan vakavana pitempään kuin viisi minuuttia, enintään viisi minuuttia. Silloinkin, kun Minun pitää läksyttää jotakuta, Minä valmistaudun, sitten tulen alas ja huudan, ja sitten viiden minuutin kuluttua, jos en ole jo ehtinyt karata paikalta, näette Minut taas nauravana. En pysty – se on pelkkä vitsi! Kenenkään ei pitäisi olla vakava, se on varmaa. Kenenkään ei pitäisi olla vakava. Teidän pitäisi olla aina hymyileviä ja iloisia ihmisiä, koska ilo on teissä sisällä. 

 

Miksi olla vakava? Jos ajattelee vain: ”Olen onneton, olen onneton” – se on ranskalaista tyyliä! Ranskalaiset; kun menin sinne ensimmäistä kertaa, Minulle sanottiin, ”Äiti, Te näytätte liian iloiselta” – ranskalaisille. Joten kysyin: ”Mitä Minun pitäisi tehdä?” He kertoivat: ”Näettekö, he uskovat kaikki olevansa hyvin onnettomia ihmisiä, ja kaikkea sellaista.” Sanoin: ”Hyvä on.” Menin heidän luokseen ja sanoin, ”katsokaas, te olette kaikki ‘les miserables’, kurjia” – tiedättehän Victor Hugon kirjan ”Kurjat”, ”Les Miserables” – ja sanoin: ”No niin, ‘les miserables’. Minä olen sellainen, joka ei ole ollenkaan kurja. Ja te olette kurjia joka tapauksessa, koska teillä on pubi joka kolmannessa talossa ja bordelli joka kymmenennessä, joten mitä tapahtuu? Teistä tulee väkisinkin sellaisia.” Siitä on kysymys. Myös Yogi Mahajan kertoi Minulle: ”Äiti, haluaisimme Teistä valokuvan, jossa näytätte vakavalta, mutta sellaista on vaikea löytää, ja meidän pitäisi saada hyvin vakavailmeinen kasvokuva.” Lopulta hän löysi valokuvan, joka oli kamala. Kun hän sanoi Minulle: ”Se on oikein hyvä valokuva, Te näytätte siinä niin tyyneltä,” ja sitä ja tätä kuvailua. Kun näin valokuvan, sanoin: ”Se on hirveä!” Hän sanoi: ”Niinkö?” Sanoin: ”Annahan kun kerron, kuka kuvan on ottanut.” Hän kysyi: ”No, kuka?” Kerroin hänelle nimen, ja hän oli kauhuissaan. 

 

Sanoin: ”Juuri tämä nainen on antanut kuvan sinulle, ja tiedät, missä hän on nyt.” Hän oli kauhuissaan, kun kuuli nimen: ”Jane.” Sanoin: ”Tämän kuvan lähetät siis amerikkalaisille.” Tiedän, että ameriklaiset tulevat pitämään tästä kuvasta, koska ovat itsekin kurjia. Sellaiset ihmiset, joihin tällainen kuva vetoaa, jäävät hyvin nopeasti pois, he eivät jää – ette ymmärrä sitä puolta asiassa. He eivät ole sellaisia, jotka jäävät. Kuten kerran, kun menin Skotlantiin, näin siellä valokuvan ja järkytyin. Menimme erääseen ravintolaan syömään, ja näin valokuvani ja kysyin: ”Kuka on tehnyt tämän?” He sanoivat: ”Tämä on kopio eräästä australialaisesta kuvasta.” Kysyin: ”Mutta kuka on tehnyt sen? Koska se ei ole hyvä – se on erittäin huono.” He kertoivat: ”Tämän on eräs henkilö tehnyt nopeasti.” Sanoin: ”Minä kerron teille kuka,” ja kerroin, kuka kuvan oli tehnyt: Hilary. Kaikki olivat hämmästyneitä. Sanoin: ”Tämä valokuva ei ole hyvä.” Mutta he olivat jo laittaneet sitä joka paikkaan. Sanoin: ”Antaa olla.” Yleisötilaisuuteeni tuli paljon ihmisiä, kaikki jotenkin kummallisia. Jollakin oli yksi silmä, jollakin yksi nenä, jollakin oli jotain muuta vialla, kaikilta puuttui jotain. 

 

”Voi Luoja”, sanoin, ”tämä johtuu siitä valokuvasta.” Eikä yksikään ihminen tullut toista kertaa. Meillä oli tilaisuudessa ainakin viisi-kuusisataa ihmistä ja kaikki tällaisia. [Marathia] Eikä kukaan tullut toista kertaa, ei yksikään. ”Buutti” veti puoleensa muita ”buutteja”, ja saatoin nähdä valokuvassani, kuinka se karkotti ihmisiä. Ihmiset, jotka ottavat valokuvia Minusta, heijastuvat myös valokuvassa. Olette varmasti nähneet, miten Rayn ottamat kuvat ovat niin onnistuneita. En tiedä, mikä näistä on Rayn ottama kuva, mutta hänen kuvansa ovat olleet yleensä oikein hyviä. Nyt Ray meni ... hänen vaimonsa on hieman kummallinen. Kun Ray meni Intiaan, intialaiset kertoivat Minulle: ”Äiti, emme tiedä miksi Ray on niin huonossa kunnossa.” Intiassa ei tällaista tapahdu. Kun ihmisistä kerran tulee sahaja-joogeja, heistä tulee parempia. 

 

Mutta Raylle kävi päinvastoin – mitä voi tehdä? He sanoivat: ”Äiti, hän on vaipunut täysin alas, mitä voi tehdä?” Sanoin: ”Jotain on nyt pahasti vialla. Mitä voi tehdä?” Kun sitten tulin takaisin, Ray toi mukanaan kolme tai neljä Minusta otettua valokuvaa. Kun hän näytti ne, kaikki järkyttyivät. ”Eivät nämä ole Äidin valokuvia.” Hänen täytyi ottaa ne takaisin. Tämä on tilanne. Sama Ray, joka otti niin kauniita valokuvia, esittelee nyt niin kauheita kuvia. Kaikessa mitä teette, kaikessa mitä saatte aikaan, näkyy se, mitä olette. Voidaan sanoa, että teistä tulee yhtäkkiä erittäin elegantteja ja hienostuneita, kun olette hyviä sahaja-joogeja. Kaikki tulee sopivassa suhteessa. 

 

Tällaiset ihmiset erottaa hyvin helposti, koska he ovat niin miellyttäviä ja rauhoittavia. Halusin kertoa teille näistä asioista monelta kannalta, ja lopuksi sanon vielä, että Vishuddheina teistä pitää tulla ”sakshi”, todistaja. Teistä pitää tulla todistajia. Todistajaksi tulemiseen tarvitaan kiintymättömyyttä. Se ei tarkoita ollenkaan sitä, että teidän pitäisi elää köyhästi, mutta yrittäkää olla kiintymättömiä. Luojan kiitos, kokemus amerikkalaisista sahaja-joogeista ei ollut niin huono. Siellä oli hyviä ihmisiä, he sopeutuivat hyvin ja heillä oli mukavaa. Kaikki meni hyvin. Toivon, että ihmisiä tulee yhä enemmän ja että heillä on mukavaa. Ja kuten tiedätte, ohjelmaa on muutettu. 

 

On hyvä, jos kertoisitte meille oletteko tulossa vai ette. Älkää myöskään peruuttako viime hetkellä, koska se aiheuttaa ongelmia meille ja kaikille muille. Älkää siis muuttako mieltänne. Jos ette ole tulossa, se ei haittaa. Teille annetaan päivämäärä, johon mennessä on päätettävä, ja sitten ei enää voi muuttaa. Vain amerikkalaiset tekevät näin, ei kukaan muu. Ja me kerroimme ihmisille: ”Nyt ei sovi enää, annetaan amerikkalaisille mahdollisuuksia tulla, annetaan heille enemmän mahdollisuuksia, eli te ette pääse.” Nämä ihmisparat tulivat sitten vain kymmeneksi tai viideksi päiväksi, koska emme pystyneet järjestämään heille paikkoja. Teidän ei siis pitäisi muuttaa mieltänne. Jos olette tulossa, voitte miettiä tiettyyn päivään asti, oletteko tulossa vai ette. Jos ette ole tulossa, sanotte vain: ”Emme ole tulossa,” tai jos olette tulossa, sanotte vain: ”Olemme tulossa,” ja sitten tulette. 

 

Ainakaan tällaista päätöstä ei pitäisi muuttaa. Pyydän teitä vielä uudestaan pitämään kiinni aikatauluista, koska muuten koko suunnitelma järkkyy. Koska nyt työskentelemme Jumalallisuuden rytmin mukaan, eikä meidän pidä mennä häiritsemään tätä rytmiä. Saatatte olla amerikkalaisia, mutta kuten tiedätte Sahaja Yogassa amerikkalaiset eivät ole kovin korkeassa asemassa. Tiedätte sen oikein hyvin. Italialaiset pärjäävät paljon paremmin; he ovat Sahaja Yogassa kuin kalat vedessä. Amerikkalaisten pitää siis työskennellä hieman enemmän ja tehdä hieman enemmän töitä sopeutuakseen samalla tavalla. Minkä sille voi? Niin suurenmoinen maa, niin paljon etsijöitä, mutta kaikki ovat jo piloilla – mitä voin tehdä sille? Yritän omasta puolestani tehdä parhaani. 

 

Kaikkien tulee olla mukana auttamassa ja ymmärtää vaikeudet. Teidän pitää olla ystävällisiä uusille tulokkaille ja katsoa, että saatte heidät kuntoon. Meidän pitää ajatella ylösnousemustamme San Diegosta käsin, ja täältä päin me tulemme valaisemaan koko Amerikan. Käytännön syistä olen päättänyt, että Dr. Worlikar vastaa itäisestä osasta – [Marathia] läntisestä osasta. Meille New York on jo länttä; ja hän vastaa itäisestä, New Yorkin puoleisesta osasta. Näin siksi, että tässä on kuin kaksi maata, kaksi erityyppistä aluetta. Tällä tavalla se pitää hoitaa. Raha-asioista: teidän pitää neuvotella kaikista raha-asioista hänen kanssaan. Kerroin hänelle, miten itse teen, että raha on pankissa rekisteröidyn nimen alla, tai jotenkin vastaavasti, ja ihmisillä on shekkivihko, mutta Minun pitää allekirjoittaa shekit. Shekkivihko on siis teillä, mutta hänen pitää allekirjoittaa shekit, että hän näkee kuinka paljon rahaa kuluu. 

 

On siis shekkejä. Tai te voitte tehdä samalla tavalla, eli hän pitää shekkivihkoa, mutta sinä allekirjoitat, jotta tiedät kuinka paljon rahaa on käytetty. On siis shekkejä. Tietysti, mitä teihin tulee, tiedän, että kaikki on kunnossa, mutta silti ... Teen tämän tarkasti siksi, että saisin teidät ymmärtämään. Jos esimerkiksi annatte Minulle pujarahoja, laitan ne yhteen pakettiin. Pidän niistä kirjaa. Minun ei tarvitsisi tehdä sitä: kuka tulisi kysymään Minulta, mihin käytin pujarahat? Mutta pidän silti kirjaa niistä. Ja sitten haluan käyttää pujarahoja pujissa käytettäviin pujatarvikkeisiin ja -esineisiin, lahjoihin ja sellaiseen. Pidän siis kirjaa. 

 

Minun ei tarvitse tehdä sitä, ne ovat Minun rahojani, ainakin jollakin tavalla ne ovat Minun, mutta haluan tehdä sen näin. Tällä tavalla on tiedettävä, että jos Äiti on näin tinkimätön, miksi emme mekin? Teidän on annettava rahaa pujassa, epäilemättä, koska näin pitää olla. Aluksi otimme yhden punnan. Sitten aloimme ottaa kaksi puntaa, sitten viisi, kymmenen – tällä tavalla summa on kasvanut. Ja sitten näissä pujissa täällä, niissä pääpujissa, joista yksi pidetään New Yorkissa, on pujamaksuksi päätetty tietty summa. Se on teidän päätöksenne, Minä en ole koskaan sanonut mitään, koska Minä olin päättämässä vain yhdestä punnasta. Sitten en tiedä, en enää tiedä, missä mennään. Mitä he sitten ovat päättäneetkin, niin se summa kerätään pujamaksuna, joka Minun pitää ottaa vastaan Nabhi chakran vuoksi. Teidän on annettava se sydämestänne, aivan kuin vanha nainen, Shabari, ja kaikki loksahtaa paikoilleen. 

 

Voidaan sanoa, että Sahaja Yoga ei ole mikään äärimmäisyyksiin menevä asia. Me annamme rahaa, vain sahaja-joogit voivat lahjoittaa rahaa. Täällä teidän pitää maksaa ruoasta, teidän pitää maksaa asumisesta. Te maksatte kaikesta, ettehän te elä kuin loiset. Emme me halua loisia ympärillemme. Mutta se ei myöskään tarkoita sitä, että sahaja-joogit ryöstetään puhtaaksi ja heistä tehdään kerjäläisiä, ja kerätään itselle Rolls Royceja! Eikä myöskään niin päin, että te ryöstäisitte Minut puhtaaksi. On siis ymmärrettävä, että Sahaja Yoga on antamista ja saamista oikealla kohtuullisella tavalla. Sen täytyy tapahtua oikealla tavalla ja arvokkuudella, ymmärryksellä ja kauniilla tunteella siitä, että olemme kaikki osa kokonaisuutta. Amerikka on vastuussa siitä, koska Amerikan pitää tulla Virataksi. 

 

Vishuddhin pitää tulla Virataksi. Mikä vastuu! Joten älkää riidelkö keskenänne, älkää riidelkö, miehet ja vaimot. Yrittäkää olla täydellisessä sopusoinnussa, nauttikaa toisistanne. Se on hyvin tärkeää. Jumala siunatkoon teitä. [Marathia: Tämä on Viratan paikka.] Oikea Vishuddhi tuntuu vieläkin. [Marathiksi – ohjeita pujaa varten.] Haluaisin, että ihmiset, jotka eivät ole aikaisemmin pesseet Jalkojani, tulisivat tänne eteen. 

 

Yksitellen. Antaa heidän hoitaa asia. ... hän voi tehdä. Danny, tule sinäkin tänne. Kaksi ihmistä kerrallaan voi pestä. Vesi on hyvin kylmää. Hyvä, oikein hyvä. Oikein hyvä. Hierokaa. Hierokaa jalkojani. 

 

Nyt katsokaa värähtelyjänne. Onko valmis? Onko hyvä? Jumala siunatkoon teitä. Tulkaa vain. Sen pitäisi olla lämmintä. Tulkaa vain, molemmat. Jumala siunatkoon teitä. Hierokaa. Kaada tähän. 

 

Hierokaa. Valmis! Tunnustelkaa värähtelyjänne. Hymyile vain tuolla tavalla, kaikki hyvin, se ei haittaa – sarin voi kuivata. Jumala siunatkoon teitä. Pyyhkikää silmiin ja päähän. Tulkaa. Oikein hyvä. Jumala siunatkoon teitä. Pidä tiukasti kiinni toisella kädellä ja hiero kovaa toisella. 

 

Hyvä. Tunnet värähtelyt oikein hyvin. Hiero vasenta sydäntä – vedä ulospäin ulointa varvasta. Uloin varvas, vedä sitä. Nyt on hyvä. Tunnustelkaa värähtelyjänne. Jumala siunatkoon teitä. Silmiin ja päähän. Tule vain. Kasvosi ovat kokonaan muuttuneet! 

 

Kaikki hyvin? Hyvä. Jumalan siunausta. Erinomaista. Se riittää. Nyt on hyvä. Oikein, pidä nyt kiinni tiukasti. Hiero koko kämmenellä. Katsos, sinun kättäsi pitää hieroa, ei Minun jalkojani. Vedä siitä. 

 

Vedä kovasti. Ah! Mm, hyvä. Eiköhän nyt ole hyvä näin. Nyt istu vain tälle puolelle. Onko hyvä? Et voi pitää sitä. Laita se pääsi päälle. Pään päälle, ja pyyhi silmäsi myös. Jumala siunatkoon teitä. 

 

Voit varmaankin tulla hänen kanssaan. Oikein hyvä. Vähän vettä. He voivat käyttää samaa vettä jalkoihini. Tulkaa. Jumala siunatkoon teitä. Sitten... Pidä kiinni. Hiero kovaa. Hiero kovaa. Nyt katsokaa. 

 

Nyt. Onko hyvä nyt? Vasen on hieman ... Onko hyvä nyt. Kun istutte, laittakaa vasen käsi Minua kohti ja oikea käsi Äiti Maata vasten. Onko hyvä? Jumalan siunausta. Hyvä. Katsokaa värähtelyjänne. Miten voit? Kaikki hyvin? 

 

Etkö tunne vielä? Hyvä. Oikein hyvä. Jumala siunatkoon teitä. Laita vasen käsi tähän. Hiero. Hyvä. Tunnustele nyt itse. Onko hyvä? Jumala siunatkoon teitä. 

 

Laita ensin pään päälle ja sitten silmiin. Hyvä, hienoa. Tuntuuko hyvältä? Kiiltävä, eikö olekin? Voit nostaa hieman tältä puolelta, tätä näin; niin, tältä puolelta. Nyt on hyvä. Valmis! Katsokaa nyt värähtelyjänne. Jumalan siunausta. Onko hän pessyt jo? 

 

Hänen miehensä? Onko hän pessyt jalkani? Molemmatko? Oletteko molemmat pesseet? Hyvä. Haluatko pestä uudelleen? Hyvä. Tulkaa. Onko kaikki hyvin, Jeshua? Parempi. 

 

Hyvä. Antaa hänen leikkiä vedellä. Sulkekaa hänen kätensä. Pyytäkää hänet leikkimään vedellä, niin on parempi. Veteen. Pyytäkää häntä upottamaan jalkansa veteen. Laittakaa Minun jaloilleni. Peskää jalkani. Hyvä, hyvä, hyvä. Kosketa sitten jalkojani. 

 

Laittakaa hänen kätensä Minun käsieni päälle. Hyvä. Haloo! Hyvä. Jumala siunatkoon teitä kaikkia. Nyt hän on kunnossa. Olette pesseet, molemmat ovat pesseet. Laittakaa lisää vettä. Sen voi kaataa kaikki. Tarvitaan vielä lisää. 

 

Nyt on parempi. Satakahdeksan nimeä. Sanoit, että sinulla on satakahdeksan nimeä. Satakahdeksan nimeä. Näytit Minulle tuhat nimeä. Nämä ovat ...? Satakahdeksan. Ovatko nämä satakahdeksan nimeä? Mahakalin nimiä. Sanokaa sata nimeä. 

 

Alkaako se nimellä Shri Mata? Jätetään se pois, eikö niin? Sahasranama. Kyllä, siinä on Shri Lalitan nimi. Tämä on ylistys sille, kun Jumalatar tappoi kaksi ’rakshasaa’ nimeltään Shumba ja Nishumba. He ovat kaikki taas tullet takaisin. Nyt seuraa jumalten ylistys, ja teidän pitää ylistää samalla tavalla. Nyt aloitamme – hän lukee tiettyyn kohtaan, ja sitten hän kertoo teille, että teidän pitää sanoa ”Ya Devi sarva bhuteshu” – ja hän sanoo ’Buddhi’, ja teidän pitää sanoa ”Ya Devi sarva bhuteshu Buddhi rupena samsthita.” Tiedättehän – ”Namas Tasyai namas Tasyai namas Tasyai namoh namah.” Hän sanoo ensiksi alun siitä. Tällä tavalla jumalat ylistivät Jumalatarta, kun Hän tappoi Shumban ja Nishumban. Joten ... Ensiksi teidän pitää antaa – ’gheetä’. 

 

Ei ole lusikkaa. Gheetä varten tarvitaan lusikka. Myös kuin kuu. Hän on kuin kuu. Kasvot ovat kuin kuu ... Vain vettä. ’Sarva’ on perimmäinen olemus. Hän on kaiken hallitsija. Äärimmäisen lempeä ja äärimmäisen ankara. Me olemme älykkyys. Hän on älykkyys jokaisessa ihmisessä. 

 

Hän ilmenee älykkyytenä, puhtaana älykkyytenä jokaisessa ihmisessä. Sano vain ’Shraddha’. Toistakaa nyt yhdessä. Sano ’Shraddha’ – nyt sanokaa. Sitten on sokeri ja sitten vettä. Nyt voivat naimattomat tytöt tulla. Naimattomat. Hän teki sen aina Bombayssä. Tehkää te samalla tavalla. Sitten... Teidän pitää sanoa, ”Sakshat Shri Mataji Shri Nirmala Devi namoh namah. 

 

Shri Mata Sakshat Shri ...” – miten sanotte? Sanokaa vain: ”Om twamewa sakshat Shri Mata”, ei muuta – ”namoh namah.” Kyllä, ei muuta. Se riittää. 
[Joogi: Nämä ovat tuhannesta nimestä poimitut satakahdeksan Mahadevin nimeä, jotka ovat ’Shri Lalita Sahasranamassa’...] 
Ensiksi tulee ’Shri Mata’. Nyt sanokaa. ’Pataka nashini’ – kaikkien syntien tuhoaja. Siksi sanoin, että älkää tunteko syyllisyyttä. Hän tuhoaa kaikki synnit. ’Maha-pat’: kaikkein suurin – ’Maha-pataka nashini’. ’Nistula’ – tarkoittaa ’vertaansa vailla oleva’. 

 

Ensiksi teidän pitää laittaa tähän. Ensin tähän. Mene pesemään kätesi. Naimattomat naiset. Naimattomat. ’Para-shakti’, kaikki työ johon katse menee, tulee tehdyksi. ’Yogada’. Olen antanut teille joogan, yhteyden. ’Labdhaa. Punya-labdhaa’ – ’punyien’, ansioiden mukaan. 

 

Jos teillä ei ole punyia, te ette löydä. Jos monia ihmisiä menetetään, siitä ei pidä huolestua; heillä ei ole punyia. Mitä voi tehdä? ’Punya-labdhaa’. ’Shobhana-sulabha-gati’ – ’Shobhana’ tarkoittaa ’armollinen’, ’sulabha’ tarkoittaa ’helppo’ ja siten ’gati’ ... ’liike’. Silloin saadaan – te saatte oivalluksen kuin ’Shobhana-sulabha-gati’. Siinä ei ole mitään häpeällistä, tai se tapahtuu hyvin kauniisti, ja ’sulabha’ tarkoittaa myös ’helppoa’. ’Shubha-kari’ – suotuisuuden antaja. Ei punaista. Ei, ei punaista. 

 

Kaksi kappaletta. Naimattomia. Yksi henkilö. Hyvä on, kaikki! Teidän on pidettävä siitä kiinni käsillänne. Pidelkää nyt kaikki kiinni siitä käsillänne. Yläreunasta. Kyllä, pidelkää kiinni oikealla kädellänne. Pidelkää oikealla kädellä. Joku voi pidellä tästä. 

 

Nyt, laittakaa. Kiitos. ’Pasha-hantri, Pasha-hantri’ – He ovat sidoksissa. Hän tuhoaa kaikki sidokset. Jumala siunatkoon teitä. ’Vandaru-jana-vatsala’ – he, jotka kumartavat Häntä, Hän on ... Hän on heille lempeä kuin Äiti. Hän hoivaa heitä. Hän hoivaa heitä, jotka kumartavat Häntä. 
Jumala siunatkoon teitä.  

 

Videon toinen osa: Pujan jälkeen 
Anteeksi. Minä kerron, miten se pitää tehdä. Onko nyt hyvin? Se pitää laittaa edestä taaksepäin, muuten hiukset tulevat eteen. Kelpaako tämä teille? Odottakaa hetki. Tämä on aika suuri – hetkinen, Minä otan sen. Pitelisitkö sitä? Minä laitan sen suoraan. Pitele sitä hetki. Tämä on Krishnan maa, ja kaiken pitää olla ylösalaisin. No niin. 

 

Suuri ongelma! Antakaas kun katson. Nyt on paremmin. Kyllä, nyt se on paremmin. Kun se on toisinpäin. Näytän aivan intiaaninaiselta, inkalta, inkan näköiseltä. Onko hyvä? Molemmin käsin. Jonkun pitäisi ottaa kokokuva. Toivon, että saisitte muutamia ihmekuvia. 

 

Aarti ...[Marathia] Tehkää bandhan. Kundalini on aivan puhdas. Ei, vaan vastapäivään. Ei, ei, vaan noin .... Nyt voit kumartaa. Katsotaanpa. Pysy vielä kumartuneena. Haluamme katsoa, millainen kundalinisi on. Oikein hyvä. Kokeile nyt häneltä. Liikuta. Swadisthan. Keskisydän. Pidä tiukasti kiinni, pidä kiinni. Hän on kunnossa. Katso hänen kundalininsa Nabhissa. Voit kumartaa. Onko hän kunnossa? Vasen Swadisthan ja Nabhi. Nyt on sinun vuorosi.

 

Tehkää bandhan. Nyt olet kunnossa. Olet kunnossa. Yhdessä, katsotaan yhdessä. Parempi katsoa yhdessä. Tule tähän hetkeksi. Haluan katsoa kaikkien kundalinin. Nyt on hyvä. Doug, olet kunnossa. Olet kunnossa. 

 

Mutta Vishuddhissa, kurkussa on vielä jotain. Hyvä. Katsotaan nyt jokainen yksitellen. Laita molemmat kädet eteenpäin. Katso hänen kundalininsa. Tule. Katso hänen värähtelynsä. Ah. Onko nyt hyvä? Ei, vasen ei ole vielä hyvä. 

 

Katsotaanpa. Michael. Pidätä hengitystä. Pidätä hengitystä. Hmm. Lähde pois. Lähde pois! Ah. Nabhi. Onko hyvä nyt? 

 

Oletko kunnossa? Katsotaanpa. Nyt alkoi toimia. Olette niin tarkkoja kaikki! Hän on itsekin hyvin tarkka. Sydän. Valmis! Olet huolehtinut liikaa asioista. Ei tarvitse huolehtia mistään. Nyt se on puhdas, eikö niin? 

 

Nyt hän on kunnossa. Hän on kunnossa. Oletko kunnossa? Miksi et? Pidättele, pitele hengitystäsi hetken aikaa. Nyt hengitä ulos .... Tulisitko tänne. Tämä rouva. Kyllä, tule tänne. Hänen keskisydämensä on tukossa. 

 

Pidättele hengitystä. ... Istu, alas, istu. Nyt kumarra. Hah! Lähde! Keskisydän ... Void ... Kävikö hän joidenkin gurujen luona? Kävitkö? En tiedä mikä on tarot kortit .... Mikä se on, kerro... “Builders of the ....”? Keskisydämesi on epätasapainossa. 

 

Pidätä hengitystäsi. Lähde pois! Pidätä hengitystäsi uudestaan. Hah! Lähde pois! Pidätä uudestaan hengitystäsi. Tuntuuko nyt paremmalta? Hah! Lähde pois! Miten voit? 

 

Vasen Agnya. Olet kunnossa. Onko hän kunnossa? Katsokaa hänen värähtelynsä. Hänen täytyy työstää vasenta puoltaan. Tuntuu, että vasen puoli aiheuttaa ongelmia. Keskisydän. [maratia] Ah! Nyt on hyvä. ... Nyt. 

 

Hyvä. Onko sinulla jo tuollainen? Pienempi? ... Oletko nyt kunnossa? Sait negatiivisuuksia toisista. Älä huolestu. Ei tarvitse huolestua mistään. Erinomaista! Laita oikea kätesi sitä kohden. Juuri niin. 

 

Ja vasen käsi Minua kohden. Miksi sinulla on niin paljon koruja? Ota pois vähän ... Oikein hyvä, erinomaista. Kerro hänelle, miten pitää tehdä. Vähän enemmän tälle puolelle. Kerro hänelle, että vähän enemmän tälle puolelle. Laita siihen, hah .... Vasen Nabhi. Miten hän voi? .... 

 

Vasen Swadisthan. Onko parempi? Montako päivää teit sitä? Et kovin pitkään? Kuinka monta vuotta? Laita kynttilä siihen lähelle. Korkeammalle. Laitetaan siihen valo. Ja välillä pidättele hengitystä. [Marathia] Ah! 

 

Hyvä! Nyt olet kunnossa. Onko hyvä? Mitä Vancouveriin kuuluu? Sinun täytyy meditoida säännöllisesti, se on oikea tapa. No niin, katsotaanpa .... Patricia. Hän tulee hyvin kurinalaisesta ashramista, jota johtaa Bala Suuri! Olet täysin kunnossa. Olet kunnossa. 

 

Ei mitään ongelmia. Bala tulee kuin Hanumana tänne Amerikkaan hyvin pian. Katsokaas, kun hän aloittaa ihmisten ojentamisen, hän on hyvä, mutta joskus hän väsyy niin, että hänestä tulee valittamisen mestari - eikö niin? Niinpä sanoin hänelle, että ensi kerralla hän ei saa enää valittaa Minulle kenestäkään, muuten hän saa .... ... Valmis! Hyvä, hän on kunnossa. Erinomaista! Olet kunnossa, olet kunnossa. No niin. Olet täysin kunnossa. 

 

Kyllä. Jos haluat, voin katsoa sinut uudestaan käsistäni. Olet täysin kunnossa. Oikein hyvä. Ammatistasi; sinun pitää pysyä työssäsi, ymmärrätkö? Heilut oikealta vasemmalle, oikealta vasemmalle – se ei ole hyvä, eihän? Kokeilepa Minun alaani! Jumala siunatkoon sinua. Tulet kyllä kuntoon. Katsos, sinun sydämesi alkaa mennä epätasapainoon, sillä jos alat vaihtamaan työpaikkaa, se vaikuttaa sinuun – laita kätesi Minua kohden. 

 

Olet kunnossa, James, Santa Cruzista huolimatta! Jumala siunatkoon sinua. Olen todella iloinen siitä. En tiennyt, että olet töissä Santa Cruzissa. Siitä paikasta olen todella paljon huolissani. Jumala siunatkoon sinua. Olen todella iloinen, että olet siellä. Jotain alkaa tapahtua. Se on hyvä. Olet oikein hyvä. 

 

Muuten Santa Cruz voisi olla – [Joogi: Pitääkö minun pysyä Santa Cruzissa?] Kyllä, Minusta voisit pysyä siellä. Vain harvat ihmiset voivat ilman, että saavat negatiivisuuksia itseensä, joten sinun pitää pysyä siellä. Jumala siunatkoon sinua. Oliko vielä muita? Ovatko kaikki olleet täällä? Oikein hyvä. Erinomaista .... Voisit ottaa pois liinan, jos pystyt. Se on Minun, ota se pois vain. Onko parempi? 

 

Tällä tavalla voitte hoitaa ihmisiä. Ah, no niin. Vasen ... vasen Nabhi, vasen Nabhi. Olet kunnossa. Hah, onko nyt parempi? On parempi. [Joogini: Enkö pidä muita sormuksia?] Parempi niin, koska joskus chakrasi eivät ole kunnossa. Ne aiheuttavat painetta .... Kuinka? 

 

Kyllä, niin pitää tehdä. Oliko muita? Tulkaa, tulkaa. Nabhi ... Swadisthana ... Taiteellinen? Hah! Se on hyvä. Voit olla työssä ravintolassa, ja sinulla voi olla ...! Hän on kunnossa. Tulkaa. Olko vielä muita? 

 

Ah, parempi, eikö olekin? Sanoin, että voit etsiä hänelle aviomiehen, koska Minä löysin hänelle miehen hyvin nopeasti! Se tapahtui niin nopeasti, niin nopeasti, eikö vain? He, jotka sitovat, voivat laittaa kätensä tällä tavalla. Wah, wah, wah, wah, wah! Voisit ottaa valokuvan. Alex, onko kaikilla jo sellainen? Tulkaa tänne eteen. Katsotaanpa. Oletko kunnossa nyt? 

 

Onko parempi? Nyt on parempi. Antaa sen toimia. Oikein hyvä. Kuinka hän voi? Vasen. Oikeaa puolta vasemmalle. Oikeaa vasemmalle. Ah, nyt toimii. Hah! 

 

Valmis! Onko hyvä? Miten hän voi? Tuo hänet tänne. Missä toinen vauva on? Missä hän on? Shaun. Shaun, tule tänne. Halusin, että olisit tullut laittamaan tämän kaulaani. Sinun pitää tulla – hyvä, nyt olet kunnossa. 

 

Jumala siunatkoon sinua – kuule, Shaun, sinun pitää tulla laittamaan tämä Minun kaulaani. Hän taitaa ujostella. No, tämä ei ainakaan ujostele. Antakaa hänet Minulle. Hän ei kyllä ujostele. Ohoho! Hän ei ujostele. Ooh! Kun sinä itket, niin hänkin itkee! Hänkin itkee ... Katsos nyt, he ovat tehneet pujan, he ovat tehneet kaikkea Minulle, sinä et ole tehnyt mitään! 

 

Shaun, sinun pitää laittaa vähän... Hyvä on, ei häiritä häntä, he kaikki nukkuvat jo. [Joogini kysyy nimestä, jonka hänen lapsensa sai aikaisemmin] Annoitko hänelle nimeksi “Narasimha”? Missä se tapahtui? Narasimhini. Minä annoin sinulle sen nimen! Milloin hän syntyi? [Joogini: Viides heinäkuuta.] Ahaa, siksi, koska hän on Leijona. Voit antaa hänelle myös toisen nimen, yksinkertaisemman. Se tarkoittaa Jumalatteren voimaa. 

 

Ooh! Joku haluaa nousta ylös! Aah! Voitte kutsua hanta nimellä Kesar. ‘Kesar’ tarkoittaa ‘leijonan voima.’ Kesar. ‘Kesari’ on leijona, ja ‘Kesar’ on leijonan voima; se on sama kuin Narasimha. Se on helpompi nimi, Kesar. Mitä hän haluaa? K-E-S-A-R. Kesar. Hyvä. 

 

Hän haluaa vielä jotakin. Mitä haluaisit, Shaun, mitä haluat? Shaun, mitä haluaisit? Haluatko tällaisen? Minkä haluaisit syödä? Minkä haluaisit? Olet nälkäinen. Ota mitä haluat. Ovatko kaikki jo olleet täällä? Hei! 

 

Tule, tule. Mitä haluat? Hyvä on. Antakaa hänelle jotain tästä. Kaikki pitävät rypäleistä. No niin. Katsotaanpas sinua. Kumarra ensin. Kyllä, hän tulee vielä. Entä sinä? 

 

Olet jo ollut, hyvä. Miten herttaista. Hän on vain vähän ujo. Hän on erinomainen, Shaun on erinomainen! Hyvin kaunista, erinomaista, katsokaa nyt! Hitaasti hän avaa silmänsä. Hän on hieman ujo. [Joogit: Voita.] Teittekö sitä? Teittekö täällä? 

 

Todellako? Miten hienoa! Ottakaa. Hyvä. Jumala siunatkoon teitä. Tule, annahan kun katson. Oletko jo kunnossa? Eikö vielä? Voisit istua vähän mukavammin. Olet hyvin väsynyt. 

 

Ota mukava asento, se on tärkeää. Ja katsotaanpa nyt. Mikä hätänä? Hänen vasen puolensa on hyvin väsynyt tänään. Vasenta Agnyaa on vielä. Ja oikea Swadisthana, Sydän chakrat. Tulehan tänne. David, laita kynttilä hänen taakseen. Noin. Ja nyt laita molemmat kädet Minua kohden. 

 

Ota kynttilä käteesi. Tuo tuolta. Se, joka on edessäsi. Nyt hän on kunnossa. Hän on kunnossa. Olet kunnossa. Jumala siunatkoon sinua. Olet kunnossa. Keitä oli vielä? Marathin kielessä ’I’ tarkoittaa myös sanaa ‘minä’. 

 

Onko parempi? No – eikö toimi? [Joogi: Shri Lalita.] Se ei ole kunnossa. Laita oikea käsi Äiti Maata kohden. Hah! Hän on kunnossa. Olet kunnossa. Jumala siunatkoon sinua. Tule. 

 

Kasva nyt nopeasti, sinun pitää antaa oivalluksia! Hah! Hyvä. Hän on kunnossa. Olet kunnossa. Nyt sinä voit tulla. Olet jo ollut täällä. Kaikkiko? Hyvä. Sydän. 

 

Oikea Swadisthan. Vasen Swadisthan. Sydän. Molemmat puolet. Sydän. Kummallinen yhdistelmä – vasen ja oikea Swadisthan ja Sydän. Nyt tuntuu Keskisydän. [Marathia] Hah! Pidättele hengitystä. Tee sillä tavalla, tee sillä tavalla. 

 

Hah! Onko parempi? Nyt on parempi. Kyllä, nyt on parempi. Parempi, mutta hänen pitää työskennellä sen kanssa. Halloo! Pitää työskennellä, koska se on kummallinen yhdistelmä: vasen Swadisthan, oikea Swadisthan, Sydän, ja Sahastrara. E-G-O. Sitä se yksinkertaisesti on. Hiero oikeaa jalkaani? 

 

Vielä. Nyt voisitte laittaa oikean kätenne Minua kohden ja vasemman käden ylös. Katsotaanpa, yksi kerrallaan. Onko nyt parempi? Vasen puoli ei ole vieläkään kunnossa. Jospa molemmat ottaisitte sitruunan ja chilejä? Se voisi auttaa. Mitä te olette tehneet? Oletteko olleet ... En tiedä, mitä olette tehneet. En oikein ymmärrä. 

 

Oikealla puolella oli jotain, mutta vasemmalla ei ollut mitään. Vasen Nabhi. Hyvin yliaktiivinen maksa. Tällä tavalla olet paljon paremmassa kunnossa. Vasen Nabhi on hyvä, mutta se taitaa olla vasen Swadisthana. Johtuuko se psykologian opiskelusta? Meditoitko? Katsos, ajattelin, että oikeanpuoleisuus voisi tasaantua jossain rauhallisemmassa paikassa, että saataisiin ensin vauhtia hidastettua. Sitten kaikki tulee kuntoon. Vauhtia pitää hidastaa. 

 

Sinun pitää sanoa: “Minä en tee mitään.” Anna kaikki Jumalan käsiin. Onko vieläkin? Nyt on parempi. Se on hyvin yllättävää. Mikä tämä on? Lahja? Hyvä on. Kiitos. Mikä tämä on – kaksi lahjaa? Kaksi ei ole sallittua! 

 

Mikä tämä on? Tämän täytyy olla se lahja! Tämä on hänen jekkunsa: Olin ostamassa laukkua, ja hän ostikin sen! Ooh, kuinka kaunis. Me kinastelimme aika kauan. Mr. Dannya on aika vaikea voittaa! Mutta sinä huijasit Minua. Kuule, tämä ei ole... Tämä oli viekas temppu. Ne kaksi muuta eivät haittaa, mutta tämä oli viekas temppu. Se on kyllä kaunis, eikö olekin? 

 

Ovatko nämä magneetteja? Kaunis. Oikein hyvä. Meidän pitää hankkia matkalaukku, missä kaikki nämä voidaan säilyttää, useammassa laatikossa. Tämä voitaisiin laittaa sinne sisään .... Mutta hän sanoi, että hänellä on laatikko, johon hän jättää tilaa. Mutta he eivät ole vieläkään soittaneet. Ahaa, hän huolehtii sitä asiaa. Hyvä on. Onko parempi? 

 

Oletko paremmassa kunnossa? Ensin taloudellinen tilanteesi pitää tulla kuntoon, sitten sinä tulet kuntoon. Jos todella olet menossa Meksikoon, silloin voisit ansaita myös rahaa. Ja vaimosi on myös hyvin etevä. Jumala siunatkoon sinua. Mutta kuinka he voisivat saada asiansa vakiintumaan yhtäkkiä? Heidän pitää pyytää täällä valtiota ottamaan heidät töihin, tai jotain. Mutta siellä ei ole mitään työnsaantiongelmia? Hyvä on. Se on hyvä ajatus. 

 

Jumala siunatkoon teitä. En tiedä millainen johtaja hänellä on. Hän on ehkä tullut huonoon kuntoon johtajansa takia. Millainen hän on? [Joogi: Kamala, Äiti.] Ahaa, sitä se siis oli. [Joogi: Garamin setä.] Ethän sinä ole mitenkään huono. Tiedän. Kuulin siitä. 

 

Sen täytyy johtua hänestä. On parempi muuttaa hänet muualle. Kuten hän sanoo, sinulle löytyy kyllä jotain sopivaa. On parempi kokeilla sitä. Koska se varmasti saa hänen vauhtinsakin alas, koska sinun maasi liikkuu hitaasti. Tämä on hyvin nopeatempoinen paikka; Amerikka on hyvin nopea. He, jotka eivät ole nopeita, voivat tulla tänne, mutta he, jotka ovat nopeita, heidän pitäisi lähteä pois täältä. Ensin ajattelin, että olisi mukavaa, jos menisitte New Yorkiin, mutta New York ei ole yhtään sen parempi, ja se ei sovi teille. Joten, jos voisitte mennä Meksikoon, se olisi parasta. Sitten kun he ovat kunnossa, ei ole mitään ongelmia, kun he ovat tasapainossa. 

 

Mutta nyt molemmat ovat epätasapainossa. Siellä on hyviä ihmisiä, he ovat mukavia, siinä maassa ei ole kamalia ihmisiä. Paitsi musta magia, jota he harrastavat, mutta sekin voidaan korjata. Pikku hiljaa he tulevat kuntoon. Kaikki on paljon halvempaa siellä, niin paljon halvempaa .... Kyllä, käsin tehtyjä, sekin on hyvä asia, verrattuna teollisiin tuotteisiin. No niin. Kiitos hyvin paljon. Jumala siunatkoon teitä. Kiitos käsilaukusta. 

 

Jumala siunatkoon teitä. Nyt kun olette antaneet Minulle käsilaukun, saatte paljon rahaa tänne! Tulette saamaan paljon rahaa tähän ashramiin. Tiedoksenne, että kukaan ei ole vielä antanut Minulle käsilaukkua. Tämä on ensimmäinen kerta. [Joogi: Suotuisuuden vuoksi meidän pitäisi laittaa sisään yksi dollari.] Aah, hyvä idea – yksi dollari siis. Viisi dollaria on liikaa. Yksi dollari. Ei, ei, ei. 

 

Ovatko nämä pujarahoja? Nämä teidän pitää antaa seuraavassa yleispujassa, kun sellainen järjestetään, eikö niin? Nyt olen saanut tämän käsilaukun, se riittää. Teillä ei ole yhtä dollaria, niinkö? Hyvä on. Mutta nyt hän antoi kaksikymmentäyksi dollaria. Siinä meillä on toinen hankala ihminen! Hyvä. Mitä tarkoitin oli se, että kaikki nämä pujarahat pitää laskea ja laittaa pakettiin, ja voitte antaa ne sitten Minulle yleispujassa, mutta omana lahjananne – ymmärrättekö? Oikea puja tulee olemaan siellä. 

 

Tietysti tänään oli myös oikea puja, se oli hieno puja, mutta Krishna Puja pidetään sitten siellä. Kiitos paljon. Tämä on aika tyylikäs Minulle. Oikein hyvä. Tiedättekö, onneksi Minulla on nyt neljä käsilaukkua. Meidän pitää tehdä bandhan tälle herralle.  

 