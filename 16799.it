S H R I   M A T A J I   N I R M A L A   D E V I
 Lettera in occasione del Diwali
Londra (G.B.), 27 Ottobre 1981

Cari sahaja yogi, miei cari figli,

Possa questo Diwali accendere la lampada d’amore in tutti voi. Voi stessi siete come quelle lampade il cui splendore si diffonde in ogni dove e questo splendore non può essere diminuito dal tentativo di nasconderlo.

Infatti, il tentativo di nasconderle rende queste lampade ancora più potenti. È la loro ricchezza intrinseca. Talvolta, però, la negatività fa tremare e ondeggiare queste lampade.

Per quale motivo queste lampade tremano e ondeggiano? Pensateci tutti, per favore.

Non possedete forse un kavach (protezione) per impedirvi di tremare e vacillare?

Avete forse dimenticato l’amore di vostra Madre e per questo tremate e vacillate?

Il mio amore vi proteggerà sempre, così come una copertura di vetro fornisce protezione ad una lampada.

Ma il vetro deve essere tenuto pulito. Con quali parole posso spiegarvelo? Dovrò forse dire come ha detto Shri Krishna: “Abbandonate tutti gli altri doveri e arrendetevi soltanto a me”, o come disse Gesù Cristo: “Io sono la via e la porta”?

Ciò che voglio dirvi è che io sono il vostro fine ultimo. Ma, questo, lo accetterete tutti? Questo mio messaggio, entrerà nei vostri cuori?

A volte, tutto ciò che io dico viene distorto e alterato. Ma la verità è la verità. Non potete alterare la verità. Se cercate di modificare la verità rimarrete ignoranti e arretrati. Questa è la ragione della mia infelicità.

Il Diwali è il giorno di aspirazioni pure. Per favore, date il benvenuto all'universo intero.

Molte lampade sono state accese e queste lampade devono essere protette. Versate in queste lampade l’olio dell’amore, fate sì che la Kundalini sia lo stoppino e il vostro Atma interiore la fiamma; e fate sì che lo splendore di questa fiamma risvegli la Kundalini degli altri.

La fiamma della Kundalini risplenderà ancora molto di più e la piccola fiamma in voi diverrà immensa. Questa immensa fiamma non si estinguerà mai.

Allora riceverete la protezione pura del mio amore. Questo amore è illimitato e senza fine. Io mi prenderò sempre cura di voi.

Il mio amore vi inonderà sempre di benedizioni infinite.

La sempre vostra Amorevole Madre,

 

Nirmala