21 december 1996
Kartikeya Puja
Vashi Health Centre, Mumbai (India) | Translation (Marathi to English) – Draft
Het spijt me, ik moest in het Marathi spreken omdat ik ze iets moest vertellen waarvan ik niet wil dat je het weet.

Vandaag is een geweldige dag, moet ik eigenlijk zeggen, want ik ga je iets groots vertellen. Dat is Shri Gyaneshwara, in het Marathi noemen ze het 'Dnyaneshwara'. Hij was de incarnatie van Kartikeya. En Saraswati, die een maagd was, zorgde voor hem als voor haar eigen zoon. Hij was de broer van Shri Ganapati, maar zij zorgde voor hem. En dan is er ook nog de beschrijving hoe hij geboren werd en al die (dingen), het is heel interessant. Maar hier in deze plaats, in Maharashtra, incarneerde hij. Er zijn ook vele grote, zeer grote heiligen in zo groten getale geboren in dit Maharashtra. Maar verschrikkelijke mensen martelden hun leven. Erger dan de christelijke inquisitie zeg ik je; erger dan welke inquisitie waar dan ook.

Individueel vielen ze hen aan. Diezelfde mensen zijn opnieuw geboren in dit geweldige land Maharashtra. Het zijn heel getalenteerde mensen; ze schrijven heel goed. Hun taal is zo rijk. Je kunt zien hoe de beschrijving van een gerealiseerde ziel, gegeven door Gyaneshwara, zo mooi is. Hij zegt: “De maan loopt niet achter maanlicht aan, de zon rent niet achter het zonlicht aan. Zo maakt een gerealiseerde ziel zich geen zorgen over zijn eigen glorie. De zon schijnt tot hij schijnt, dan neemt hij al zijn stralen terug. Wat voor werk de stralen ook moeten doen, ze doen het. En de zon kijkt gewoon toe, kijkt naar al het werk, dan neemt zij ze terug.

En zij wordt volledig in zichzelf opgenomen”. Samavun ghene, volledig in zichzelf gekeerd. De beschrijving die hij gegeven heeft van gerealiseerde zielen is zo mooi, als je het gewoon zou kunnen ervaren. Namadeva, die veel later geboren werd, zei dat als je zelfs één regel van Gyanesha [Gyaneshwara] kon ervaren, dan had je dat. Ik wou dat jullie allemaal Amrutanubhava in het Engels konden lezen, begrijpen hoe hij een gerealiseerde ziel beschrijft, en je zult merken dat het in jezelf gebeurd is. Je bent heel erg verschillend van anderen. Je zult versteld staan hoe je zo'n mooie beschrijving van je Zelf hebt gekregen. Ik had het over Maharashtrians; het zijn extreem getalenteerde mensen. Kijk naar hun muziek. In muziek kan niemand hen verslaan.

Zie hun drama. In drama kan niemand hen verslaan. Je kunt het zien aan de films. In Maharashtra zijn alleen grote films gemaakt. Een andere is Bengalen, zou ik zou zeggen, anders maar van hetzelfde niveau. Het zijn zulke getalenteerde mensen hier, het laat zien dat God een speciale zegen heeft voor deze twee, en Maharashtrians zouden heel hoog moeten staan. Maar ze klagen de hele tijd over anderen, spreken kwaad over anderen, en ze doen iets heel gemeens. Dat verbaast me, ik hoop dat je niets van hen oppikt. En ook de pietluttigheid van de Noord-Indiërs dat is ook niet erg goed. Het is verrassend hoe jullie je hebben aangepast aan dit land, dat allerlei parasieten heeft.

Omdat jullie met vibraties leven, voelen jullie de vibraties. Het is zo geweldig om jullie hier allemaal te zien, en ik zeg tegen hen dat ze moeten proberen jullie te begrijpen. Ik ben echt heel trots op jullie allemaal die helemaal hierheen zijn gekomen. In deze puja denk ik aan zoveel grote heiligen die geboren zijn, die grote guru's waren, mahaguru's. Natuurlijk Gyanesha, moet ik zeggen, is de koning van al die hoog geëvolueerde zielen, zonder twijfel. Dus houden we nu een puja op vierentwintig december omdat het Datta Jayanti is, Dattatreya's geboorte. En dus houden we een vierentwintigste nacht. In ieder geval is het kerstavond. Daar kunnen we allemaal mee beginnen. En ook Dattatreya, die zijn vorm aannam in Maharashtra.

Maharashtrianen begrijpen Dattatreya. Ze begrijpen de Nath Panthis. Deze Natha's zijn overal geweest. Ze gingen naar Kiev. Je zult verbaasd zijn, ze gingen zelfs naar Bolivia, zij die uit Maharashtra komen, uit Rahuri. Kun je je dat voorstellen? Het waren zulke geweldige mensen, en dat is wat ik verwacht dat er zal gebeuren in dit Maharashtra. Ik weet zeker dat ik op een dag heel gelukkig zal zijn met hen allemaal; niet met een paar. Er zijn enkele zeer grote Maharashtrians, zonder twijfel, maar ze moeten zich allemaal verenigen omdat ik het over synthese heb, niet over een verdeelmethode. Ik hoop dat ze mijn innerlijke gevoel begrijpen, anders worden alle goede diamanten geselecteerd en worden de diamanten met gebreken weggegooid.

Wat heeft dat voor zin? Ze zijn allemaal in staat om elke hoogte te bereiken. Ze kunnen tot elke kaste behoren of gemeenschap, het maakt niet uit; maar ze zijn geboren in Maharashtra, wat zo'n groot land is. Dus vandaag wilden ze Mahalakshmi doen, we hebben al een Mahalakshmi tempel. En ze hebben ook een grote zegening van Mahalakshmi, op een bepaalde manier, maar wat ze missen is ten eerste de wijsheid, en ten tweede de spirit van Kartikeya. De spirit van Kartikeya, die zuivere, absolute dynamiek die zich niet bezighoudt met onzinnige dingen en nutteloze dingen; die resultaten laat zien. Moge God jullie allemaal zegenen!