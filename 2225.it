Guru puja. Cabella Ligure (Italia), 28 Luglio 1996.

Oggi siamo qui per fare il Guru Puja.

Questo sistema del Guru è iniziato in India molto tempo fa, ai tempi di Patanjali e anche prima forse.

In quel tempo c’erano dei grandi ricercatori e i guru vivevano per lo più nella giungla.

Questi ricercatori chiedevano il permesso di poter andare da questi guru e così venivano istruiti e molti pochi di loro poi ottenevano la realizzazione, uno o due.

Nei tempi antichi in India c’erano molti rishi e muni; così venivano chiamati questi saggi meditanti.

Così è iniziato questo sistema del guru.

Una delle ragioni per cui è nato questo sistema è che in India non esiste una religione organizzata, non ci sono papi, non ci sono preti, niente del genere, ci sono i preti soltanto per organizzare le cerimonie nei templi.

Ma per ricevere la realizzazione, per sentir parlare di una vita superiore, di una vita spirituale, era risaputo che bisognava andare da grandi anime realizzate e il guru aveva la libertà assoluta di accettare o respingere le persone che andavano da lui a chiedere di diventare suoi discepoli.

Tutti erano messi alla prova molto duramente dal guru per vedere se sarebbero poi stati in grado di ricevere la realizzazione del Sé.

Questi tests a cui erano sottoposti erano molto duri, molto difficili e, in certi casi, anche crudeli che pochissimi potevano superare.

Non è come oggi in Sahaja Yoga che tutti possono considerarsi Sahaja Yogis, non era così.

Naturalmente questo consentiva a pochissimi di ricevere la realizzazione e i guru per lo più non si spostavano dal luogo in cui vivevano, era una consuetudine che veniva chiamata “takhya”.

Rimanevano fermi nel luogo in cui vivevano e chi voleva poteva andare a trovarli lì.

Il guru, però, non aveva assolutamente l’obbligo di incontrare tutti quelli che andavano da lui.

C’era gente che magari percorreva migliaia di chilometri per arrivare lì e poi il guru poteva anche rifiutare d'incontrarli.

Forse questi guru non sentivano tanto amore e compassione verso quei ricercatori, non capivano o non consideravano che quei ricercatori cercavano ardentemente la verità e per questa ragione non dovevano soffrire.

Non si preoccupavano tanto di questo e invece mettevano sempre alla prova questi discepoli.

Perfino Ramdas che era il guru di Shivaji mise alla prova moltissime volte Shivaji benché quest’ultimo fosse un’anima realizzata, un nato realizzato.

Quindi, dopo essere stati accettati come discepoli, questi ricercatori dovevano lavorare molto duramente per raggiungere lo stato di Guru Pada, quindi diventare dei santi e raggiungere lo stato di guru.

Ma, in Sahaja Yoga, come sapete, non si fà così.

Ciò perché Io ho pensato che se la gente avesse ricevuto la realizzazione, poi sarebbe stata in grado da sola di vedere cosa c’era che non andava dentro di sé e quindi le persone si sarebbero messe a fare introspezione e a guardare dentro se stessi cercando di correggersi.

Questo è sicuramente vero per moltissime persone; però ce ne sono alcune che ancora invece non fanno questo, perseverano con le vecchie abitudini, continuando a credere invece di essere un Sahaja Yogi senza essere cambiati.

In tal modo, queste persone si ingannano pensando di essere dei grandi Sahaja Yogis e questo modo di pensare li rende di vedute ristrette. Vedendo queste persone egoistiche e arroganti la gente non riesce a capire com’è possibile che queste persone siano dei Sahaja Yogis.

La prima cosa che dobbiamo sapere è questa: Sahaja Yoga funziona perché Paramchaitanya sta trasmettendo la compassione.

Paramchaitanya non ha mai avuto questo tipo di attitudine, oggi invece si manifesta in questo modo perché Io sono una  Madre.

Questa compassione ha ottenuto questo scopo: di farvi avere la realizzazione del Sé e fare in modo che voi poteste considerarvi anime realizzate.

Però, poiché abbiamo avuto questa realizzazione in modo facile ed in modo immediato, non ci rendiamo conto pienamente di quello che abbiamo ricevuto.

Sicuramente molti sono a buon punto, ma ce ne sono altri che semplicemente vivono nell’idea, nell’illusione di essere arrivati chissà dove.

Il primo tipo d'introspezione che dobbiamo fare sta nel porci la domanda se siamo o no preoccupati di noi stessi. Dobbiamo porci questo tipo di domanda: “Siamo forse ancora delle persone che si chiedono, che pensano: io ho questo problema, io ho quest’altro problema, devo fare questo, devo fare quest’altro”.

Perché se l’attenzione è ancora su voi stessi, voi non potrete in questo modo infrangere il guscio del vostro egoismo mentale o il vostro egocentrismo, possiamo dire.

Quindi anche l’egocentrismo è qualcosa contrario alla vostra crescita.

So che ci sono molte persone che, d’accordo, vengono a Cabella e si devono organizzare perché, lo so, ci sono molte difficoltà da superare. E’ uno spazio molto aperto e allora tutti si devono dar da fare per potersi procurare un po’ di comodità.

Però se tutte queste cose sono così tanto nella vostra preoccupazione, significa che ancora dovete crescere molto perché per un santo qualsiasi luogo può essere paradisiaco.

Dovreste avermi visto gioire di qualsiasi situazione: posso dormire in qualsiasi luogo, vivere in qualsiasi luogo, non ho necessità di alcun genere. Ma se voi siete ancora preoccupati per le comodità del corpo o dei problemi del corpo vuol dire che siete ancora al livello del corpo e questo livello voi dovete trascenderlo.

Siete ancora preoccupati di come apparite, di come vi dovete vestire, che il vostro aspetto appaia in modo particolare.

Tutte queste cose fanno sì che voi ancora non siete dei buoni Sahaja Yogis.

Questo è un tipo di Sahaja Yogis: sono quelli che vanno sempre cercando maggiori conforts.

Allora che dovete fare se appartenete a questa categoria? Se siete abituati alle comodità, provate ad andare a dormire per strada. Io non lo faccio però voi potete farlo oppure andate a dormire su un albero. Magari cadrete... va bene .....non fà niente. Fate tutto ciò che è possibile per punire il vostro corpo e fargli capire che voi potete vivere senza tutte le comodità che lui richiede.

Questa è una delle cose più importanti che bisogna accettare cioè che noi non siamo imprigionati nel nostro corpo. Va bene, se avete delle comodità non c’è problema e se non le avete non c’è problema ugualmente.

In un Sahaja Yogi è molto importante che lui sia in grado di vivere come un santo, non è necessario che diventiate un sannyasi, un rinunciante, ma interiormente il vostro corpo deve essere tale che voi dovete essere in grado di dominarlo. Com’è che non potete dormire ovunque capiti? Come è possibile che ciò accada?

Poi la gente vuole avere tutte le comodità dei bagni, che siano ben organizzati, ben efficienti. Tutte queste necessità emergono perché voi siete troppo coscienti di voi stessi. Quindi avete coscienza di voi stessi, ma non avete la supercoscienza.

Voi volete avere tutto di prima categoria e se qualcuno cerca d'interferire con le vostre necessità allora questo non vi piace, vi dà fastidio.

Posso capire una persona molto anziana che ha bisogno in qualche modo di alcune comodità per il proprio corpo, ma perfino i giovani oggi sono molto orientati verso le comodità, sono dipendenti dalle comodità.

Questo non va bene per i Sahaja Yogis.

Naturalmente ho visto che in occidente i Sahaja Yogis sono migliori da questo punto di vista.

Mi hanno detto che quando vanno in India preferiscono gli autobus di linea invece di quelli di lusso. Allora Io gli ho detto:” Ma perché preferite questi autobus?” “Eh, Madre, si per noi sono migliori perché possiamo sobbalzare sull’autobus, ci divertiamo, si possono aprire bene i finestrini, respirare l’aria”. Quindi preferiscono questo tipo di cose, a loro piace anche andare sul carro trainato dai buoi, si divertono con questo tipo di cose.

Perché se notate, in occidente adesso la gente si interessa di più ad un tipo di vita più naturale, più genuina, vicina alla terra.

Apprezzano di più uno stile di vita rustico rispetto ad un altro più artificiale e sofisticato.

Ma non così gli indiani oppure anche i malesi. La maggior parte delle persone che ho incontrato in occidente sono veramente straordinarie perché possono dormire in qualsiasi luogo, possono stare ovunque, mangiare qualsiasi cosa. Se gli direte: “Ti è piaciuto il cibo?” loro vi rispondono: “Ma che cosa abbiamo mangiato Madre? Non mi ricordo”.

E’ quello il segno. Il segno di una persona che non si preoccupa di quello che mangia, che non si preoccupa del gusto delle cose che gli vengono servite, che non dice: mi piace questo, mi piace quest’altro. Questo tipo di espressioni sono state abbandonate.

Non è difficile! Non è difficile affatto. Voi forse potreste pensare che Io stia chiedendo chissà che cosa, ma in realtà non è difficile. Poi se volete fare una buona impressione alle persone che sono intorno a voi, dovete essere come un santo.

Se invece siete delle persone un po’ fissate su certe cose, non potete fare una buona impressione, la gente non crederà mai che siete delle anime realizzate.

Molte persone mi fanno queste osservazioni, anche dei grandi santi me le hanno fatte. Mi hanno detto: “Madre, una volta le persone per ricevere la realizzazione dovevano andare sull’Himalaya, sottoporsi a grandi sacrifici, perchè  Lei adesso regala la realizzazione a questa gente che non ha meriti? Che diritto hanno di ricevere la realizzazione queste persone? Perché gliela dà?” e Io rispondo: “Gliela do perché hanno il desiderio di riceverla”.

Gli rispondo che queste persone hanno il desiderio di ricevere la realizzazione ed è per questo che l’hanno ricevuta, ma ora non è più sufficiente questo desiderio per mantenere la realizzazione. Voi dovete vedere da voi stessi alla luce del vostro Spirito cosa c’è che non va in voi. E’ una cosa molto importante.

Ponetevi delle domande: “ Perché voglio questa cosa, perché ne ho bisogno, a che scopo?”. Avete visto che il resto del mondo sta impazzendo, perché? perché corre dietro a cose stupide.

Le persone desiderano cose che non hanno significato per la vita spirituale.

La spiritualità è una cosa che ci dà una completa soddisfazione in noi stessi.

Se voi siete una persona spirituale siete soddisfatti in voi stessi. Questa soddisfazione in voi stessi vi porterà a quell’oceano di gioia di cui Io vi ho parlato tante volte e che tutte le Scritture descrivono.

In Sahaja Yoga la parola che noi usiamo e Nirananda. Nirananda significa uno stato di gioia in cui non c’è più bisogno di nulla.

E’ la gioia stessa che vi dà gioia. Non avete più bisogno di nulla per essere felici. Siete felici perché avete questa gioia dentro. Nirananda è uno stato.

Vi sorprenderebbe, ad esempio, sapere di come vivevano questi santi nei tempi antichi, di quante cose gli mancavano, quante comodità, quanti giorni digiunavano perché non avevano cibo. Ma loro non se ne preoccupavano. Loro non mangiavano perché non avevano cibo quindi non se ne preoccupavano. Naturalmente voi non dovete attraversare tutte queste difficoltà, voi avete già ottenuto la realizzazione però adesso dovete diventare i maestri di voi stessi, avete questo potere adesso.

Un’altra cosa che ho notato dei Sahaja Yogis, di alcuni di loro, è che hanno dei malumori nei confronti di altre persone.

Sahaja Yoga è la benedizione dell’Amore, della Compassione. Non c’è posto per nessun tipo di odio o di vendetta e di ira fra i Sahaja Yogis.

Se non avete questi sentimenti, dovete conquistarli e vi si presentano delle buone occasioni. Se incontrate qualcuno che è una persona collerica, andate da questa persona, cercate di farci amicizia e se è qualcuno un po' strano provateci ugualmente, provate a farci amicizia e vedete, quindi, se vi riesce di raggiungere quello stato di pace che è al di là di qualsiasi tipo di odio o di collera, è molto importante.

Ci sono dei Sahaja Yogis che perdono la pazienza molto facilmente. Queste persone, poi, in realtà non sono dei Sahaja Yogis perché se non avete potere sui vostri umori, sulla vostra ira, come potrete poi sviluppare e utilizzare il potere dell’amore, della compassione?

In realtà non è che dovete controllare il vostro umore, dovete raggiungere uno stato che già esiste, che già è dentro di voi.

Quando avete questo stato, siete in grado di osservare tutto quanto in modo distaccato.

Una volta i santi avevano un temperamento piuttosto collerico, non riuscivano a sopportare la stupidità del mondo ed erano dei tipi molto collerici che rifuggivano dalla gente. C’era un santo che si chiamava  ......................... che viveva su un albero e se qualcuno cercava di avvicinarsi a lui, gli tirava le pietre, non riusciva a sopportare questa gente con vibrazioni calde che si avvicinava a lui.

Voi non avete bisogno di essere così, voi avete un modo di ispirare amore e affetto a quelle persone che sembrerebbero essere dei tipi difficili e collerici.

Questa non è una cosa difficile da raggiungere se voi provate a comportarvi in modo contrario a come si farebbe normalmente.

Per esempio se ci sono certe volte delle persone che sono strane, voi non dovete sfuggirle. Normalmente la gente non vuole avere niente a che fare con queste persone. E' facile però essere amichevoli e affettuosi con persone che hanno un buon carattere, che sono gradevoli nel loro comportamento: che cosa c’è di speciale nel fare così, dov’è la dolcezza di un comportamento così?

Ma nel vostro modo di parlare a questa persona, di trattarla, ecc., il vostro amore, amore che si manifesta attraverso il vostro modo di parlare a questa persona, riuscirà sicuramente a scioglierla, se questa persona è un Sahaja Yogi, io non sto parlando di persone che non sono SahajaYogis..

Se queste persone sono Sahaja Yogis voi comunque dovreste essere estremamente affettuosi, amorevoli e compassionevoli.

Un’altra cosa che per noi è molto importante e che dobbiamo sapere è che abbiamo ricevuto la nostra realizzazione attraverso l’amore di Madre. Solo la compassione di Madre poteva raggiungere questo scopo. Questo amore, anche se va a raggiungere delle pietre, delle montagne, qualsiasi cosa sia solida, in ogni caso le sue onde tornano indietro, devono tornare indietro.

Allo stesso modo voi, che avete ricevuto la realizzazione, dovete sapere che la compassione e l’amore sono gli unici poteri che voi avete e non ce ne sono altri.

Se voi amate soltanto voi stessi, se avete cura solo di voi stessi, della vostra famiglia, dei vostri parenti, allora non avete raggiunto un granché. Se vi preoccupate soltanto di ciò che concerne voi stessi, la vostra sfera d’influenza più prossima, se poteste, invece, infrangere questi limiti e trovare dei luoghi diversi, più ampi in cui potere esprimere il vostro amore, un po' come l’acqua che trova un suo spazio cercando di colmare le buche e raggiungere il suo livello, allo stesso modo questa compassione deve fluire e raggiungere tutti i luoghi.

Ma se voi siete semplicemente soddisfatti di voi stessi, non ve ne importa di altro, se credete di essere delle grandi anime, dovrò dirvi che sbagliate di grosso. E proprio in questa vita, in questa vita stessa potete raggiungere questo stato.

La terza cosa che disturba i Sahaja Yogis è quella per cui mi dicono: “Madre noi vogliamo la realizzazione di Dio”.

Quando parlano così, mi viene proprio da ridere perché è qualcosa che già esiste dentro di voi.

E’ come quando siete dentro il mare e mi venite a dire: “Madre vogliamo andare fino in fondo al mare”. Beh! nel mare ci siete, nel momento in cui volete, nel fondo del mare ci potete andare. Allo stesso modo, quando avete ricevuto la realizzazione del Sé, siete entrati in questo oceano di compassione, non avete più bisogno di nulla.

Questa idea di dover raggiungere qualcosa di più, dover essere qualcosa di più viene semplicemente da una concezione umana, è un tipo di desiderio che è ancora umano e questo dovrebbe essere superato perché voi ora siete persone divine, quindi non dovreste pensare: io dovrei raggiungere questo stato o quest’altro stato.

Dovete semplicemente continuare a scivolare nel profondo liberandovi da tutti i pesi che gravano sulla vostra testa e tutto si farà.

Come già vi ho detto, dovete dissolvere voi stessi nella compassione.

Vi sono poi delle persone che vogliono essere sempre in prima fila, specialmente gli indiani, ho visto, cercano sempre di mettersi in prima linea tutti insieme, ma non ne hanno diritto, non hanno nessun diritto di mettersi davanti, nessuno ha diritto di mettersi davanti, di cercarsi il posto migliore. Tutti dovrebbero sedersi dove si può, ovunque con completa soddisfazione.

Sia che sediate davanti oppure lontano oppure in un angolo o nell’oscurità, ovunque comunque riceverete le mie vibrazioni.

Potete ricevere tutto, quindi cercare di essere sempre in una situazione preminente, in prima fila non è necessario.

Che cosa ottenete in questo modo? Essere perduti nella folla, essere perduti nell’oceano della compassione, questa è la cosa più importante. Tutte queste idee di mettersi in prima fila sono soltanto dei miti. (Shri Mataji usa un’espressione in indù che significa: ecco sono riuscito ad ottenere i primi posti, ma in realtà chi sta davanti sarà poi dietro e chi sta dietro andrà poi davanti.)

E’ veramente sorprendente vedere come ancora ci sia gente che cerca di raggiungere, di ottenere delle cose così insensate.

Dov’è la vostra mente, dov’è la vostra attenzione, a che cosa pensate?

Se siete senza pensieri sarete comunque soddisfatti, sarete felici, non avrete bisogno di nulla, non vorrete nulla. Cos’è in fondo che si può avere, che cos’è così importante?

Tutte queste idee vengono dall’ignoranza, ve lo devo dire francamente.

Una volta è venuto un tizio della setta Hare Rama Hare Krishna è venuto da me e mi ha detto: “ Tutti dicono che Lei è una grande santa, però io vedo che qui Lei ha tutte le comodità possibili, sta messa bene, insomma. Allora come è possibile che Lei sia una santa in queste condizioni?”. Allora Io gli ho detto: “ E allora tu perché saresti un santo?”. Lui ha detto: “ Io ho rinunciato alla famiglia, alle mie automobili, alla mia casa, ai miei figli”. E io gli ho detto: “No, ad un’altra cosa hai rinunciato”. E lui: “Che cosa?” “Al tuo cervello!”

Allora mi dicono: “Com’è che Lei ci dice così, che abbiamo dato via il nostro cervello?” E Io gli ho risposto: “E’ molto semplice: Io, in realtà non ho dato via niente perché io non sono attaccata a niente”.

Quindi c’è questa idea di aver fatto chissà che cosa. Chiunque in Sahaja Yoga,  abbia la sensazione di aver fatto molto per Sahaja Yoga, dovrebbe proprio smettere di fare qualsiasi cosa, è il segno di un altro tipo d’ignoranza.

Se voi siete una particella integrante dell’oceano, tutto quello che fate è fatto in realtà dall’oceano e voi non fate nulla.

Avere tutto questo tipo di idee su voi stessi mostra quanto poco sappiate in realtà di voi stessi.

Voi siete l’oceano!

Se siete l’oceano, come fate a vantarvi di aver toccato quella o quell’altra sponda, quella riva o quell’altra riva.

Non c’è più un io che è rimasto. Una volta che questo senso dell’io va via, cade, allora l’Essere Universale dentro di voi può risplendere.

Tutte queste cose si mostrano molto chiaramente nel nostro carattere. Alcune persone, ad esempio, sono molto identificate con il paese in cui sono nati oppure con la religione del paese in cui sono nati; tutte queste false identificazioni devono essere abbandonate.  E’ molto difficile per la gente  perché le persone sono molto condizionate: finché continuerete ad essere condizionati in questo modo non potrete ascendere al di sopra della vostra mente che è qualcosa di mitico, di irreale; cercate quindi di capire, di vedere quali sono i vostri condizionamenti.

Uno di essi, l’ho notato e ne sono rimasta veramente sorpresa, è questo per esempio: nei paesi occidentali, tutti i SahajaYogis non fanno che cantare a Shri Ganesha, conoscono tutte le canzoni di Shri Ganesha, hanno tutte le immagini di Shri Ganesha, anche i bambini ne sono coinvolti.

Allora ho visto che ad un certo punto le vibrazioni si fermano e mi sono chiesta: perché le vibrazioni si fermano quando questi Sahaja Yogis cantano le canzoni di Shri Ganesha?

Ed ho capito questo: siccome ho detto che Shri Ganesha si è incarnato nel Cristo, per loro cantare canzoni a Shri Ganesha è come cantarle a Cristo e quindi la loro identificazione è sempre con il cristianesimo, con la figura del Cristo.

A quel punto si erano addirittura fermate le vibrazioni, immaginatevi un po', cantando una canzone dedicata a Shri Ganesha.

Questo è successo in uno dei paesi dell’Europa dell’Est. Sapevano tutte le canzoni a Shri Ganesha e non ce ne era neanche una su Sahaja Yoga e neanche una sul Guru.

C’è un’identificazione che è molto sottile.

C’era un tizio in Russia, una persona che, si suppone, sia molto intelligente, che diceva: ”Meditare con la foto di Shri Mataji oppure con l’immagine di un’icona è più o meno la stessa cosa, si ottengono le stesse vibrazioni”. Com’è possibile questo? Le icone sono dipinte da artisti che hanno lavorato esclusivamente con la loro immaginazione, non rappresentano affatto il vero volto di Maria o del Cristo, sono tutte immaginarie.

Se un artista italiano dipingerà il Cristo, il Cristo sembrerà italiano, se a dipingerlo sarà un francese sarà secco come un francese, se l’artista che dipinge è olandese avrà una fronte come ce l’hanno gli olandesi.

Quindi tutti questi artisti che dipingono rappresentano il Cristo come vogliono loro, come immaginano che Lui sia stato.  La stessa cosa per Maria.

Tutte queste immagini sono state create semplicemente dall’immaginazione dell’artista e sono correlate, condizionate dal paese in cui è nato quest’artista. Questi artisti non erano affatto liberi nel senso che ognuno era fisso in uno stile particolare.

Per esempio Rembrandt aveva il suo stile, Leonardo aveva il suo. Benché questi fossero persone nate realizzate, nonostante ciò avevano uno stile, non avevano libertà, nel senso che un giorno dipingevano in un modo ed un altro giorno invece un’altra cosa la dipingevano in un modo diverso e ciò significa che non erano liberi, erano come imprigionati nel loro stile.

Ognuno aveva uno stile e quello stile seguiva. E perché accadeva questo? deve essere successo così: che all’inizio questi artisti sicuramente avevano più stili nel loro modo di dipingere, però deve essere accaduto che la gente poi li criticava “no, così è brutto, così non va bene” e allora ad un certo punto questi artisti si sono fissati, si sono ristretti ad un solo stile che era quello che veniva apprezzato dalla gente nella loro epoca.

Il Cristo, quindi, se è dipinto da un artista giapponese, avrà gli occhi a mandorla, dipinto da un cinese sarà senza naso, dipinto da un indiano avrà la pelle scura: ne ho visti di tutti i tipi di Cristi dipinti. Allora, ditemi, come fanno ad emettere vibrazioni? non si può fare un paragone con la mia fotografia.

C’è anche da fare una considerazione. Avete notato, avete fatto questa considerazione e cioè che la fotografia è stata ideata, inventata in questo periodo, in tempi moderni e non prima. La stessa cosa per i microfoni, prima non c’erano. La stessa cosa per gli aeroplani, io non faccio che viaggiare con gli aerei, un giorno viaggio, un giorno faccio programmi pubblici: nessun altro poteva fare questo tipo di vita. Non potevano andarsene in giro con l’aeroplano, ora invece Sahaja Yoga sta in 65 paesi, poi arriva qualcuno che mi corregge: no, sono 68 e questa è la questione. Tutto questo è possibile perché oggi, solo oggi esistono gli aeroplani, non c’erano prima.

Tutte queste cose, le video, anche questo maxi schermo che vedete, non c’erano prima.

Il tempo in cui viviamo è un tempo veramente speciale, è un tempo in cui la scienza stessa ha aiutato i ricercatori a trovare la verità.

Dobbiamo quindi essere grati alla scienza, a quella parte della scienza che ci dà tutto questo aiuto.

Se non c’erano le automobili, non potevo neanche arrivare a Milano. Immaginate se avessi dovuto viaggiare sul carro trainato dai buoi, che sarebbe successo!

Tutte queste cose sono state create oggi per voi.

Anche voi siete nati in questi tempi per uno scopo speciale.

Nei tempi antichi non potevano neanche dare la realizzazione così perché voi non c’eravate, c’erano pochissime persone del vostro calibro e io mi chiedo se vi rendete conto del vostro calibro, della vostra importanza, ma il modo lento in cui crescete certe volte mostra che non vi rendete conto del vostro valore, non sapete chi siete, non vi rendete conto di quanto l’intera atmosfera sta lavorando per voi.

La scienza ha fatto tanto per tutti voi, la scienza è un dono della natura. Tutto questo si è sviluppato, ha avuto luogo per voi, a vostro beneficio, perché poteste raggiungere gli stati più alti nel minor tempo possibile.

Ma per tutto questo è necessario che noi abbiamo una profonda attitudine all’introspezione. Invece di pensare a cosa raggiungere, siate  introspettivi e l’introspezione vi aiuterà e diventerete dei veri guru. Quando andrete nelle altre città, negli altri paesi, in tutto il mondo, la gente saprà semplicemente dal vostro essere che un grande santo è andato a visitarli senza il bisogno di dire niente, non dovete fare niente. La semplicità stessa del vostro temperamento sarà vostra testimone.

Una volta sono andata a Leningrado e nessuno sapeva che sarei andata, non c’era stata nessun tipo di pubblicità, avevano messo solo qualche poster. C’erano duemila persone nella sala e altre duemila stavano fuori e dovevano pagare il biglietto d’ingresso per entrare, allora mi sono chiesta: “Ma come è possibile questa cosa? Poi quando sono uscita ho dato la realizzazione anche a quelli che stavano fuori, però gli ho detto “tornate domani” e quindi ce n’erano duemila dentro, duemila fuori e poi ne sono arrivati altri duemila e c’era gente seduta per terra e dappertutto. Sono rimasta veramente sorpresa e allora ho chiesto “ Ma cos’è che vi ha fatto venire a questo programma?”, mi hanno risposto “ Madre, è così ovvio, è stata la sua fotografia”. Che sensibilità alla spiritualità!  Mi hanno detto “ovvio, la Sua fotografia” e c’erano scienziati, medici, c’era moltissima gente istruita, ma sono riusciti a percepire la spiritualità dal viso, dalla fotografia.

E’ questa sensibilità che dobbiamo avere noi, quando non c’è più bisogno di spiegazioni, di descrizioni, ma sappiamo le cose come stanno direttamente, non abbiamo bisogno di pensarci su, non abbiamo bisogno di esprimere giudizi. Non si può dire chi è più portato per tutto questo lavoro, non si può dire se sono migliori quelli che sono arrivati prima, quelli che stanno arrivando adesso, quelli che verranno in futuro, non si può dire se sono migliori i giovani o gli anziani, le donne oppure i bambini.

Il fatto di vedere così tanti di voi, persone così belle, in grado di creare una così bella atmosfera è veramente qualcosa più che soddisfacente per me e certe volte io penso “Beh, non c’è più niente da fare, adesso il mio lavoro è svolto, è finito ma poi mi invitano di qua e di là e io vado, però per esser sinceri sono più che soddisfatta: è come quando si pianta un albero di mango, succede questo: bisogna curarlo per 3 o 4 anni, dopodiché l’albero si cura da se stesso, non ha più bisogno di cure esterne, dà i suoi frutti, non ha bisogno di essere innaffiato, semplicemente cresce da solo. E la stessa cosa deve accadere per voi, dovete crescere da soli, naturalmente incontrerete ogni genere di persone, stupide, aggressive, che cercheranno di spacciarsi per sahaja yogis senza esserlo, ma non ve ne dovete preoccupare. Semplicemente vedeteli ed è tutto.

In questo Guru Puja voi dovete decidere quali sono i criteri con cui giudicare il vostro stato di guru: prima di tutto un guru deve essere senza desideri, senza alcun desiderio.

C’era un falso guru in India che diceva “Se io potessi avere tutti i poteri che ha Madre, sarei diventato il re del mondo”. Mi ha chiesto “Ma allora Madre perché Lei non diventa questo? Perché, Madre, non diventa il re del mondo?”. Perché Lei non ha desideri, uno che non ha desideri non diventa nulla.

Allora Io ho detto “Adesso andate a dire a questo guru che se uno ha dei desideri, poi non può però avere alcun potere”. Io ho tutti questi poteri proprio perché non ho alcun desiderio.

Qualsiasi desiderio viene alla vostra mente, voi semplicemente scartatelo. Quando il desiderio vi assilla, voi semplicemente spostate la vostra attenzione perché qualsiasi stupido desiderio potrebbe venire ad insediarsi nella vostra mente. Allora come fate a diventare senza desideri? Semplicemente andando nello stato di consapevolezza senza pensieri.

Qualsiasi crisi viene a voi, voi dovreste essere in grado di ascendere a questo stato di consapevolezza senza pensieri, essere lì in pace.

Guardate ai vostri desideri con pace. Dite ai vostri desideri: io sono molto soddisfatto, non venire. E’ così che potete diventare senza desideri. Poi c’è questa compassione che può diventare veramente il vostro potere; anche in cose molto piccole potete esprimere il vostro amore, in tanti modi piccoli e dolci: è molto importante, il mondo intero oggi ha bisogno di amore e di pace e voi dovete dare pace e amore a più persone possibile. Naturalmente è facile darlo ai Sahaja Yogis, ma dovete darlo anche ai non Sahaja Yogis perché anche loro hanno bisogno di rispetto e di amore.

Non dovreste però avere il desiderio di riceverne qualcosa  in cambio; qualsiasi cosa è stata data, è data, dimenticatela.

Ci sono state tante persone che sono venute in Sahaja Yoga, hanno ricevuto tanto da Sahaja Yoga e poi ci hanno tradito, non fa niente, non è importante, sono loro che perdono qualcosa non noi.

Quindi non bisogna preoccuparsi di queste cose.

Un’altra cosa è questa: cercate di vedere che la vostra mente non reagisca, la mente non deve reagire. Certa gente, direi forse la maggior parte delle persone, ha l’attitudine a reagire continuamente e se gli dico qualcosa loro reagiscono a questo che gli viene detto, non riescono ad accettare quando qualcuno gli dice qualcosa, non riescono ad assorbire quello che gli viene detto. Ma se voi reagite, che cosa mai potrà essere assorbito dalla vostra mente, dal vostro cuore, dalla vostra attenzione? Questa attitudine a reagire è di per sé un segno che non c’è un giusto sviluppo, una giusta crescita dentro di voi, non c’è questa capacità di assorbire la mia attenzione in tutte le aree del vostro corpo, della vostra testa, non c’è questa giusta attitudine. In questo modo la mia attenzione non può entrare perché nel momento stesso in cui cerca di entrare, di essere assorbita da voi, voi opponete una barriera attraverso la vostra attitudine a reagire.

Non riuscite a vedere le cose semplicemente per la gioia di vedere, dovete continuamente reagire, esprimere dei giudizi, dire questo non va bene, quell’altro non va bene.

Se io dico: sono le cinque, voi mi dite: no, non sono le cinque, sono le cinque e due minuti e tre secondi. Questo viene determinato da un terribile condizionamento, deve andar via, non dovete reagire, che bisogno c’è di reagire?

Da questa reazione, cominciano tutte le discussioni, tutte le polemiche. Dite alla vostra mente: tu sei un mito ed io non accetterò le tue reazioni. Se fate così, il 99,9 per cento dei problemi saranno risolti.

Adesso l’ultimo, ma non meno importante è l’Ego, il problema dell’Ego.

Non riesco ad immagine un santo che abbia ego, è impossibile. E’ così stupido avere ego, è una specie di attitudine a dominare, qualsiasi cosa che non va voi andate in collera. Qualcuno dice qualcosa e voi andate in collera. Ciò significa che il vostro potere di amore, di compassione non è ancora pieno.

Potete naturalmente correggere le persone quando hanno bisogno di essere corrette, ma è importante che abbiate questo potere dentro di voi, che la persona sappia che se la correggete lo fate perché amate questa persona e non per egoismo o per guadagnarci qualcosa. Ma questo ego è veramente un grosso problema e nasce non tanto dall’ignoranza quanto da idee stupide che si hanno nei confronti di se stessi. Se voi pensate di essere già qualcosa di grande, allora che cosa si può fare?

Se voi avete l’ego, l’ego vi rende arroganti, vi rende orribili. Se invece riuscite ad avere umiltà, una vera umiltà, non l’umiltà degli uomini d’affari, ma un’umiltà sincera, allora il vostro Ego potrà scappare via. Dovete chiedere a voi stessi: “Che sei arrabbiato a fare, per che cosa?” e torno quindi allo stesso punto di prima: l’introspezione.

Voi non siete qui per svolgere un lavoro, un mestiere, siete qui per diventare dei santi.

Quindi l’Ego deve trasformarsi in un grande strumento d’amore. Potete farlo, non è difficile. Se l’Ego è la nostra attitudine a reagire, si può reagire alle cose in modo dolce oppure in modo sbagliato, in modo negativo.

Ad un certo punto si può sviluppare questo senso dell’umorismo che vi fa parlare in modo tale come se veramente ci sia della fragranza che viene da voi, dalle vostre parole.

A quel punto tutte le vostre azioni, le vostre parole diventano dolci e gentili. Questo Ego sì, lo dovete avere, un ego gentile, dolce, capace di perdonare, gradevole.

Abbiate questo ego, rinunciate ad agire con questo ego alla rovescia, vi sorprenderà vedere come potete conquistare il mondo intero in questo modo.

In questo giorno del Guru Puja ci si aspetta che il Guru dica qualcosa per correggere i suoi discepoli.

Io ho provato a farlo nel modo dolce che mi è più congeniale, voi non dovete preoccuparvi, in nessun caso ho intenzione di condannarvi, voglio soltanto darvi la giusta spinta all’introspezione, in modo che possiate tutti ottenere il vostro Guru Pada.

Il mio unico desiderio, ma non dovrei dire desiderio perché Io non ho desideri, la mia unica missione, possiamo dire, è vedere tutti i  Sahaja Yogis immersi in questo oceano di amore, capaci di gioire gli uni dell’amore degli altri, gioire della compagnia gli uni degli altri e migliorare l’amicizia che esiste tra loro.

Lo so che ci sono persone problematiche, lo so, ma se voi non sapete risolvere le situazioni, i problemi, che senso ha diventare dei maestri?

Lascio a voi il compito di risolvere i problemi che vi sono davanti e di svolgere questa introspezione con amore e compassione senza condannare voi stessi e sono sicura che potrete farlo.

Che Dio vi benedica!