2 Nisan 2002
Conference
Jawaharlal Auditorium, New Delhi (India)
AIIMS’teki Doktorlar Konferansı. Yeni Delhi (Hindistan).  2 Nisan 2002

Tüm gerçeği arayanların önünde eğilirim.

Doktorların önünde konuştuğum için üniversite günlerim aklıma geliyor. Ben de Lahore’da sizler gibi tıp öğrencisiyken –ya şanssızlık ya da şans eseri bizim üniversitemiz tamamen kapandı – eğitimimi bırakmak zorunda kalmıştım. Batı kaynaklı tıp eğitimine inancım olmadığımdan değil ama bu eğitimi buna bağlamam için ve batı kaynaklı tıp eğitiminde neyin eksik olduğunu anlamam için iyi bir fırsattı.

Eksik nokta şu ki, tıp bilimi içinde insanlar, bütünle bağlantısı olmayan çok bireysel bir unsur olarak ele alınıyorlar. Hepimiz bütünle bağlantıdayız. Ama insanları bütünle bağlantılı olduklarına ve ayırılmış olmadıklarına nasıl inandıracaksınız? Biz bütünle bağlantılı olduğumuz için, bütün problemlerimiz bütünle bağlantılıdır. Siz, bir kişiyi sadece tek bir şeyin hastası ve diğerini  başka bir şeyin hastası sayamazsınız. Şu olabilir ki, tek problemi olan kişi aslında bir sürü başka probleme daha sahip olabilir, batı tıbbında saptayamadığımız bir sürü başka bağlantıya sahip olabilir. Örneğin, bir kişiyi tıbben çok hasta görmek mümkündür, belki de,  ama onun mental durumunun ne olduğunu bilmiyorsunuz. Aklen o ne yapıyor? Aklen sağlıklı mı ya da sadece fiziksel olarak mı sorun yaşıyor? Şimdi, kesinlikle çok şey hakkında biliyoruz, yani tıbben bunun için bir tanımlamamız var; bu psikosomatik bir problem ya da somatik bir problem diyoruz ama bu ikisi arasındaki bağlantı nedir, onu bilmiyoruz.

Hastalıklarımızın çoğunun psikosomatik kaynaklı olduğu sizi şaşırtacaktır, çoğunlukla tedavisi mümkün olmayan kanser gibi, kanser ve AIDS diyebiliriz, bunun gibi tedavisinin kesinlikle mümkün olmadığı ve çok zor olduğu düşünülen benzeri tüm hastalıklar; tüm bunlar bizim bağlantımızla gelir, çok da emin olmadığımız bağlantımızla, sol kanalla gelir. Burada resimde gördüğünüz gibi, sol taraf, bilmiyorum.

Biz sadece sağ kanal tıp bilimini biliyoruz ve o da böyle detaylar içinde. Bu gerekli değil, sizler bir insanın aynı zamanda sol kanalını da bilmelisiniz ve bizler tamamen bu sol kanalın farkında değiliz. Örneğin, deli olan bir kişi, çılgın biri,  akıl hastanesindedir. O kişi kalp rahatsızlığına yakalanmaz. Neden? Nasıl delirdi? Bu kişinin bizimle olan bağlantısı nedir? Örneğin diyelim ki kanserden dolayı acı çeken bir hastanız var. Kanser hakkında şüphesiz çok şey biliyoruz; virüs nasıl başladı, tüm bunları biliyoruz. Ama kansere yol açan şey ne, bunu kimse bilmiyor ve ne tür insanlarda kanser ortaya çıkıyor, bunu bilmiyorsunuz.

Şimdi, bunlar iki tanedir, gördüğünüz gibi; içimizde iki kanal vardır; biri sağ tarafla, diğeri sol tarafla ile ilgilenir. Şimdi, eğer sol tarafta bir probleminiz varsa,  bu durumda psikosomatik problemler ortaya çıkabilir. Farz edelim ki, eliniz kırıldı veya bir tür fiziksel probleminiz var, o zaman sorun yok. Ama bu bir karmaşık psikosomatik problemse, o zaman, üzülerek söylemeliyim ki,  doktorlar bunu tedavi edemezler. Çünkü siz diğer tarafını bilmiyorsunuz; hastanın bu kansere yakalanmasına neyin etki ettiğini siz bilmiyorsunuz. Sahaja Yoga’da kanserin tedavi edilebilir olduğunu öğrenmekten dolayı memnun olacaksınız; eğer çok erken bir evrede ise tedavi edilebilir, çok kolaydır ama değilse de bu mümkündür. Özellikle kan kanseri tümüyle iyileştirilebilir.

Hayatımızın bu iki tarafının nasıl bir bileşiminin,  bizi tedavi edilemez bu hastalıklara açık hale getirdiği sizi hayrete düşürecektir. Bu tedavisi mümkün olmayan hastalıkların uzun bir listesi var. Size bunları saymak istemiyorum; zaten siz bunları gayet iyi biliyorsunuz. Bu şekilde, bu hastalıkların hepsinde bir sol taraf komplikasyonu vardır. Tabii siz sağ tarafla ilgili çok şey biliyorsunuz, Gray’in anatomisi ve sonrasında hepiniz biliyorsunuz. Ama sol taraftan nasıl etkilendiğinizi bilmiyorsunuz. Dolayısıyla, bu konferansta size sol tarafla ilgili, belki de daha önce hiç duymadığınız ve inanmayacağınız bir şeyler anlatmak istiyorum.

Sol taraf geçmişimize aittir; geçmişimize, bu anlamda gelecek odaklı insanlar sol taraftan etkilenmezler. Ama sol tarafta yaşayan insanlar sol tarafları hakkında endişe ederler, kendilerine acırlar, şu ya da bu şekilde onlar etkilenenlerdir. Sol kanal insanı, eğer size söylersem, duyduğunuzda şok olacaksınız ama aslında posses olmuştur. Onlar ölü bir ruh tarafından ele geçirilmiştir, ki sizler için bu bir bilgi olmalıdır. Buna inanmayabilirsiniz ama olan şey budur. Kederlenen veya sol taraf tabiatına kayan herkesin başına gelebilir bu. Bunun dışında, sahte gurular gibi başka pek çok şey de vardır. Bunlar ne yaparlar, bunlar insanları ipnotize ederler, sizi kontrolleri altındaki ölü ruhlarla ipnotize ederler. Bu tıbbi olmayan, ya da tıp dışı diyebiliriz veya ne dersek diyelim, işin bu tarafı doktorlar tarafından bilinmelidir; aksi halde sizler hiçbir iyileştirme yapamazsınız.  Belki teşhis koyabilirsiniz, koyma ihtimaliniz olabilir. Ama psikosomatik sorunları olan insanları iyileştiremezsiniz.

Günümüz tıbbının sorunu şu, psikosomatik hastalıkları tedavi edemezler. Bunun için, bizlerin MBBS eğitiminde yaptığımız gibi uzun seneler harcamanız gerekli değildir. Eğer becerebilirseniz bu çok, çok kısa bir kurstur. İlk önce Tanrısal güçle bağlantıda olmanız gerekir; bu çok önemlidir. Bu hiç zor bir şey değildir ama sonrasında  spiritüel becerilerinizi muhafaza etmeniz gerekir. Bu spiritüel becerilerden bir tanesi masumiyettir; gördüğünüz ilk çakra masumiyettir. Eğer masum  bir insansanız, tüm o tedavisi mümkün olmayan hastalıklardan muzdarip olan insanları kolayca iyileştirebilirsiniz. Kişinin her şeyden önce aydınlanma almaya çalışması gerektiğini söylemeliyim; bu önemlidir. Kundalini yükseldiğinde, bıngıldak kemiği bölgenizi deler geçer ve her yeri saran Tanrısal güçle bağlantıya geçersiniz. Bana inanmak zorunda değilsiniz ama aydınlanmanızı alın. Eğer aydınlanmanızı alırsanız o zaman hastanızın ne tür bir kombinasyona sahip olduğunu anlamaya ehil olursunuz. Hastanızın rahatsızlığı sadece fiziksel mi yoksa o bu sol taraf kombinasyonuna mı sahip?

Geçen gün çok şaşırdım, bir çocuk geldi Bana, menenjit hastasıydı. İyileşti ve ebeveynleri onun nasıl iyileştirildiğine akıl erdiremediler. Sonra çocuk iyileştiği zaman ona “Senin arkadaşın kim?”diye sordum. Şu şu Guruya sahip şu şu oğlan dedi. Tamam. Ben de onların evine gittim ve mütemadiyen o guruyu seyrediyordu, inanabiliyormusunuz? Bu kötü gurulara kendini kaptıran bir çok doktor da var. Bilmelisiniz ki, farkındalığınızı elde edene kadar kimin güvenilir, kimin doğru olduğunu bilemeyeceksiniz. Menenjit hastası masum bir oğlan çocuğu ve bir gecede iyileştiriliyor. Sahaja Yoga’nın muhteşem deneyimi karşısında hayrete düşeceksiniz ve bu fazlasıyla büyük bir sürprizdir. İnsanların kabullenememelerinin sebebi bu.

Halbuki tedavi edilemez olduğu düşünülen insanların tedavi edildiği, size gösterebileceğimiz o kadar çok vaka var ki. Bir sürü insan, özellikle de kanser gibi ciddi rahatsızlığı olanlar. Yani kanserle ilgili tıp biliminde, şunu yaparlar, bunu yaparlar, ta ki sizi tamamen saçsız bırakana kadar. Ama Sahaja Yoga’da böyle değil; hemen bilirsiniz ki bu adam ele geçirilmiş. Şimdi bu tip bir yaklaşım Tıp Biliminde kesinlikle yoktur, oysa ülkemizde biz buna her zaman inandık. Bizim vefat eden insanlar için belli kural ve düzenlemelerimiz var. Nasıl hareket etmeli? Shamshan’a (cenazenin yakıldığı alan) nasıl gidilir falan ? Tüm bu cansız bedenlere dair belli tipte bir anlayış vardır, nasıl davranırlar? Nereye giderler? Ve bu sizin bilgi dağarcığınızın büyük bir bölümünü oluşturur, büyük bir bölümü diye düşünüyorum.

Çoğunlukla sol taraftan gelen, bir çok hastalığın tedavisi yoktur, iyileştiremezsiniz. Tıp bilimi sağ tarafı tedavi edebilir, bunu biliyorum; yapabileceklerini biliyorum. Ama kanser söz konusu olduğu zaman, onu bir aşamadan diğerine ertelemeye devam edeceklerdir; ameliyat edecekler, o tekrar yayılacak, sonra şunu, sonra bunu yapacaklar. Ameliyat bir tedavi yöntemi değil, değildir. Eğer Sahaja Yoga’da uzmansanız, ameliyat etmek zorunda değilsinizdir.  Bir gecede tedavi edebilirsiniz; bir gecede kanser hastasını tedavi edebilirsiniz, inanın Bana. Sizler tümüyle bunu becerebilecek kişilersiniz. Özellikle Hintliler, çünkü Hintlilerin özel bir becerisi vardır.  Bu ülkenin nasıl özel bir kutsamaya sahip olduğunu söylemeliyim. Bu ülkenin ne kadar büyük bir ülke olduğunu bilmiyoruz ama biz sadece batı eğitimi ile ilgileniyoruz: nereye vardılar, bu batılılar deneyimlerinde nelere ulaştılar, Ben gerçekten anlamıyorum. Çocukları uyuşturucu kullanır, aileleri huzursuzdur, her şey o kadar bozulmuştur ki.. Bu eğitimi kötülediğimden değil, hiç değil. Ama o tam değildir ve sizler bunun diğer tarafına da sahip olmalısınız.

Aksi halde kanser hastanesi kurmayın. Sadece fiziksel şeylerin problemlerini çözeceğiniz hastane olsun, ama her türden hasta istiyorsanız, o zaman diğer tarafı da bilmeniz gerekir. Korkulacak bir şey yok, üzüntü duyacak bir şey de yok, ama bu doktorlar olarak sahip olmanız gereken bir bilgi çünkü tıp biliminin, Doktor Aggarwal’ın söylediği gibi hala tam olmadığını düşünüyorum. Ama tıp biliminin içinde eksik olan şey, bizim sahip olduğumuz sol kanal bilgisi. Şimdi, söylemem gerekir ki bunu ben herhangi bir kitapta okumadım, herhangi bir kitaptan almadım, ancak insanlarla Sahaja Yoga ile çalıştığımda,  keşfettim ki Hindistan ile karşılaştırıldığında batılılar sol taraftan çok daha fazla etkileniyorlar, çok daha fazla. Ve nasıl hasta olduklarını, onlara ne olduğunu anlayamıyorlar. Bir insanın tedavi gerektiren sağlık durumunun çok kısıtlı bir alanını dahi ele alsanız, o zaman da çok önemli kısmı sol taraftır. Diyelim ki her dakika ağlayan, sızlanan ve mutsuz olan bir hanım var, o kadın kansere yakalanabilir.

Şimdi iki tür var; biri sağ taraf hastalıkları, diğeri tabii ki sol taraf. Söylemeliyim ki oldukça saldırgan, baskın, kontrolcü tipler olan sağ tarafı baskın kişilerin elbette çok kötü bir karaciğerleri vardır; bunu belirtmem gerekir. Çok kötü bir karaciğerleri vardır ve böyle oldukları zaman bütün sınırları aşarlar ve bütün sınırları aştıklarında da teşhis edemeyeceğiniz, tedavi edemeyeceğiniz türde hastalıklara yakalanırlar.

Bunlardan biri de karaciğer hastalığıdır; sanırım doktorlar karaciğeri tedavi edemiyorlar. Deneyebilirler, ama Sahaja Yoga’nın iyileştirebileceği gibi iyileştiremezler. Ve tabiatı böyle olan bir insan, o kadar öfkelidir ve o kadar saldırgandır; şöyledir, böyledir ki; o bu berbat karaciğerden dolayı sıkıntı çeker ve türlü türlü komplikasyonlar geliştirir. Bunun dışında da sağ tarafta başka bir sürü hastalık vardır, bir sürü başka. Ama ben en belli başlı olanının karaciğer hastalığı olduğunu düşünüyorum. Karaciğer sizinle yaşar. Ve eğer karaciğeriniz fonksiyonunu yerine getirmiyorsa , alopati (Vücuttaki bozuk olan bir faaliyeti mukabili olan diğer faaliyeti uyararak düzeltmek) ile çözüm bulamazsınız. Belki  biraz buraya, biraz oraya ama zirveye vardığında karaciğerle bir kişi güçten düşebilir, hatta ölebilir. Batıda, karaciğer problemi çok yaygındır ve onlar için bu problemlerinin çözümü yoktur. Problemleriyle birlikte yaşarlar ve doktorlar da sadece onları hastaneye yatırırlar.

Bunlar tedavi edilemez değildirler, kesinlikle tedavi edilebilirler. O bilgiye sahip olmadığımız için, bu nedenle de onlara tedavisi mümkün olmayanlar diyoruz. Hayır, öyle değiller. Başka hastalıkları suçlamak istemiyorum ama teşhisi bile konulamayan ve tıp bilimi tarafından tedavi edilemeyen nice hastalıklar var ki,  her şeyden önce durumun bu olduğunu kabul etmeliyiz. Her şeyi denemeye devam edebiliriz ama iyileştiremeyiz. Türlü çeşit ilaç çıkacak, ama tedavi edemeyiz çünkü size anlatmaya çalıştığım şey, varlığınızın sadece yarısının tartışıldığıdır. Bunda da bir sürü şey orada yoktur. Örneğin astımı ele alalım; astım doktorlar tarafından tedavi edilemez, bu bilinen bir gerçek ama Sahaja Yoga kesinlikle astımı iyileştirebilir. Alerjiler de bizler tarafından tedavi edilebilirler. Çünkü eğer tüm sorunların kökenini bilirseniz, farmasotik veya benzeri bir şey değil ama gerçek kökenine, işte o zaman durumu ele alabilir ve tedavi edebilirsiniz. Şu ana kadar herhangi bir üniversite ya da benzeri bir kurumumuz yok Sahaja Yoga’da. Keşke olabilseydi. Ama bir hastanemiz var. Belapur’da insanların tedavi edildiği bir hastanemiz var; ona Yeni Bombay diyorlar. Hastalar sadece kaldıkları için para ödemek zorundadırlar ve bu da fakir insanlar için günlük 300 rupiyi geçmez bildiğim kadarıyla. Ama herhangi bir ilaca ihtiyacınız yoktur, hiçbir şey için para ödemek zorunda değilsinizdir. Bu kadar fakir olan ülkemiz için, bunun önemli olduğunu düşünmüyor musunuz? Aksi halde röntgene gidersiniz, sonra başka bir teste, sonra bir başkasına ve bunlardan da hiçbir sonuç çıkmaz. Kişinin tek bilmesi gereken bununla nasıl başa çıkacağıdır. Şimdi, diyelim birisinin bacağı kırıldı, bitti, bacağı kes, başka bacak koy. Buna ihtiyaç yok; sizi temin ederim hiç ihtiyaç yok. Şimdi bizim Sahaja Yoga’da bazı doktorlarımız var; çok iyi doktorlar. Bir kısmı Amerika’da, bir kısmı İtalya’da ve bir kısmı da Rusya’da. Rus doktorlar çok iyi. Onların, gördükleri eğitimin ötesinde bir şeyler olduğuna nasıl karar verdiklerini ve öğrenmeye çalıştıklarını bilmiyorum. Eğer bir tesis yapabilirseniz çok mutlu olurum ama her halükarda bu yörede, bilhassa Büyükşehir Noida, Delhi’de bir hastane kurma niyetim var ve eğer sizin doktorlarınızın bir bölümü bize katılırsa bizlere çok yardımcı olabilirler.

Büyükşehir Noida’da, öğrencileri ve aynı zamanda insanları tedavi edebilen doktorları toplayacağımız, bir okul da diyebiliriz, bir yüksek öğretim kurumu başlatmayı düşünüyorum. Ve burada tedavi için hiçbir ücret alınmayacak. Tabii kaldıkları yerde; eğer gelir ve orada kalırlarsa, o zaman yediklerinin ücretini ödemek durumunda olabilirler, hepsi bu. Ya da bu Benim ayarlamaya çalıştığım bir şey ve ayrıca doktor olarak katılmak isteyen herkesin biz hizmetini kabul etmek isteriz. Maaş ne kadar olacak bilmiyorum ama çok fazla olmadığını söylemeliyim; doktor başına ayda yaklaşık 6000, 7000 arası ödeyeceğiz. Ama onun bir Sahaja Yogi olması gerekir ve Sahaja Yoga metodunu bilmeleri gerekir. Ben bunun çok yüce gönüllü duygulardan biri olduğunu düşünüyorum ki ülkemizde hastaneye gidemediği, tedavi edilmediği için çok fazla insan ölüyor.

Eğer bu Benim projeme biraz zaman ayırırsanız, eminim Ben bu insanlar için iyi bir hastane ayarlamaya muvaffak olacağım. Burada somatik olduğu kadar psikosomatik hastalarımız da olacak; her çeşit hastamız olacak. Ve siz çok şey öğreneceksiniz çünkü bu çok süptil ve derin bir bilgi. Bunu sadece kitaptan öğrenemezsiniz; hasta ile deneyim kazanmanız gerekir. İnsanları nasıl iyileştireceğinize şaşıracaksınız. Bu bir kitap bilgisi değil, çok ama çok pratik bir bilgidir ve yardımsever bir tabiatı olanlar çok başarılı olabilir ve çok şey öğrenebilirler.

Size söylemem gereken bir şey var; Sahaja Yoga’nın bir kötü yanı da vardır; Sahaja Yoga’dan para yapamazsınız, yapamazsınız. Eğer para kazanmaya çalışırsanız, başarısız olursunuz. Şu veya bu yüzden para işi Sahaja Yogilere biraz fazla gelir, bununla idare edemezler. Ama hizmet verebilirsiniz. Şimdi bizim bu Belapur hastanemizde çok tatlı emekli bir doktorumuz var ve çok da başarılı, ama artık çalışmıyor. O çok çalıştı ama şimdi onun gelini bu işle ilgileniyor. Eğer isterseniz, eğer emekliyseniz, eğer paraya ihtiyacınız yoksa, çok paraya ihtiyacınız yoksa, o zaman bu çok iyi bir şeydir. Bizim sağladığımız ayrıca, diyelim ki bir lojman, yemek gibi şeyler ayarlanabilir, o kadar zor değil ama bu fazla para odaklı bir şey değil. Ben de bir dönem tıp okumuş olduğum için şunu söylemeliyim ki şimdi tıp çizgisi çok para odaklı olmaya başladı; şaşkınım. Üzülerek söylüyorum ama çok para odaklı oldular ve bazı doktorlarınız Amerika’ya gittiler ve insanları o kadar aptal yerine koydular ve o kadar çok para kazandılar ki Hintli olmaktan utanç duyuyorsunuz, durum bu.

Çok fazla para kazanamazsınız ama emekli bireyler olarak bize katılabilirsiniz ve bize yardımcı olabilirsiniz ve bir kısmınız Sahaja Yoga öğrenmek için gelebilir. Hemen hemen, diyelim ki aylar içinde uzman haline gelirsiniz. Hiç gecikmeden teşhis koyabilirsiniz. Herhangi bir laboratuvara falan gitmek zorunda değilsiniz, sorunun ne olduğunu hemen bileceksiniz. Ve tedavi edilemez her türlü hastalığı tedavi etmeyi deneyebilirsiniz. Ben Kendim bile bunun insanlarla nasıl çalıştığına hayretler içinde kalıyorum. Şimdi tüm bu ödüller ve insanları tedavi ettiğim ve bunu yaptığım için Bana verdikleri tüm şeyler ama orada hastanem yok. İlk hastanemin Delhi’de olmasını isterim ve burada da çalışmasını istiyorum. Bunu kendi kendimize başarmayı düşünelim. Bu hayır için çalışacak bir hastane ve çok da akla yakın; hastaneyi inşa etmek için param zaten var; tek ihtiyacım Bana yardımcı olacak doktorlar; Sahaja Yoga çok çarpıcı bir şeydir; eğer gelirseniz, nasıl çalıştığına hayran kalacaksınız. Hiç bir zaman o tip olamadığımızı biliyorum; hiç bir zaman Tanrısal olanla bağlantıda değildik. Hiç bir zaman Tanrının o güçlerini kullanmadık ve bir kere bu güçleri kullanmaya başladınız mı kendi kendinize hayret edeceksiniz. Kim olduğunuzu keşfetmeniz gerektiği söylenir, bu aydınlanmanızı alana kadar mümkün değildir ve ancak o zaman mümkündür. Bugün ülkemizde aydınlanmış insanlara ihtiyaç var, her türlü problem çözülebilir. Her tip kavga demeliyim ki, sürmekte. Kolektif bir insan olduğunuz için, kolektif yapıda bir kişiliğe sahip olursunuz, artık kavgaya, daha fazla kavgaya gerek yoktur. Aydınlanma alan bir çok Müslüman ülkem var; Türkiye, bu Benin, Fildişi Sahili denilen bir başkası var. O tarafta yedi ülke var, onların hepsi din  değiştirmiş veya daha çok Sahaja Yogaya dönüştürülmüş Müslümanlar. Bütün bunların içinde bütün dinlerin bütünleşmesi yer almakta, insan yeteneklerinin, insan kişiliğinin ve saygının anlaşılması.

Yani demek istiyorum ki bu içine gireceğiniz atmosfer çok farklıdır; çok huzurlu, sessiz ancak son derece tatlı bir kişi haline geleceğiniz çok farklı düzeyde bir farkındalıktır sizlerin ifadesiyle. Ve sonuç olarak bu kısa konuşmada Sahaja Yoga hakkında ne kadar bilgi verebildim bilmiyorum ama o çok mucizevi bir şeydir. Ve lütfen aydınlanmanızı almaya çalışın; o kişi Benden istedi, sanırım, eğer elimden gelirse deneyeceğim.

Bir ufak nokta daha var; ayakkabılarınızı çıkartmanız gerekir. İngiltere’de ilk defa onlardan ayakkabılarını çıkartmalarını istediğimde çıkıp gittiler. İngilizler ayakkabıları olmadan yaşayamıyorlar sanırım. Lütfen ayakkabılarınızı çıkarın. Buna sahip olmak istemeyenler çıkabilir. Hiç kimse üzerinde baskı yok. Her şeyden önce aydınlanma alabileceğinize dair kendinize güvenin. Lütfen her iki ayağınızı yere koyun. Her iki elinizi Bana doğru bu şekilde tutabilir misiniz? Şimdi lütfen gözlerinizi kapatın, lütfen. Kundalini hakkında çok bilginiz var ama şimdi Onun ne olduğunu öğreneceksiniz.

Lütfen sağ elinizi, çocukluğunuzda yumuşak bir kemik olan bıngıldak kemiği alanının üstüne koyunuz, lütfen. Kafaya değmeden, kafanızdan uzakta. Şimdi lütfen sol elinizi başınızın üzerine getiriniz; tekrar sağ elinizi. Şimdi bıngıldak kemiği civarından yayılan serin bir esinti var mı bakınız; sıcak da olabilir. Sadece serin bir esinti var mı; sıcak da olabilir dediğim gibi, fark etmez. Şimdi sol elinizle deneyin ve sağ eliniz Bana doğru. Eğer çıkan bir serin esinti varsa.. lütfen kafanızı eğin. Haan (evet anlamında). Bazı sol kanal kişiler olduğunu söylemeliyim, bir miktar var, ama yakında kendiniz öğreneceksiniz. Şimdi lütfen gözlerinizi açın. Tekrar her iki elinizi de Bana doğru uzatın lütfen, şöyle. Şimdi ellerinizde serin esintiyi veya belki de sıcağı hissedeceksiniz. Her iki elinizde. Saare doctor ho gaye paar (Bütün doktorlar aydınlanmasını aldı). Onlar aziz midir, nedir! Pek çoğu aydınlanmasını aldı. Tanrı hepinizi kutsasın. Hepinizi kutsasın.

Sahaja Yoga ile ilgili bazı kitaplarımız var, umarım. Hepiniz bunu alabilirsiniz ve kendiniz görüp bu sanatı icra edebilirsiniz. Çok iyi ve çok basittir; modern zamanlarda çok gerekli bir şeydir. Size daha önce de söylediğim gibi teşhis için hiçbir şey yapmanız gerekmez. Hangi çakranın tıkalı olduğunu sadece parmak uçlarında bileceksiniz. Ve ayrıca nasıl tedavi edeceğinizi de bileceksiniz. Çok basittir, çok basit.

Tanrı hepinizi kutsasın !