24 maja 1989
Pochodzenie I Rola Grecji
Pallas Athena Pudźa
Stamatis Boudouris house, Athens (Grecja)

Wszystko w Sahadźa Jodze jest bardzo naukowe, moim zdaniem wszystko jest zaplanowane i ma ogromne znaczenie.

Na przykład, dzisiaj jest środa i nigdy nie mieliście Pudźy w środę bo urodziłam się w środę. Więc myślałam, że jeśli Pudźa zacznie się przed godziną dwunastą to będziecie w stanie poradzić sobie z tym bo urodziłam się o dwunastej. Każde dziecko musi spać po dwunastej, i choć nie mogłam to musiałam spać. Dlatego to ma takie ogromne znaczenie. To jest pierwszy raz, gdy macie Pudźę w środę, zazwyczaj nawet nie podróżuję w środy. Więc możecie sobie wyobrazić, że to jest taki przełom i jestem bardzo szczęśliwa że jesteście gotowi na Pudźę i że mogliśmy również złamać tę zasadę, po tak długim czasie, bo po dwunastej nie byłam w stanie nie zasnąć, Próbowałam, próbowałam i wiedziałam, że wy również czujecie się bardzo senni. Więc jest to tak wzajemne i takie proste. Dzisiaj zgromadziliśmy się, naprawdę, niezwykle, w samym centrum Nabhi wszechświata, i nie wiem, jak daleko mogę pójść w opisie tego wielkiego kraju, który nazywamy Grecją. Również w Puranach opisano to jako Manipura Dweep. Manipura to Nabhi Czakra – Manipura, a "dweep" to wyspa.

Wyspa Manipury jest siedzibą Ateny i znajduje się tam świątynia Ateny, wszystko zostało opisane o Jej świątyni, o Jej biżuterii, stroju i wszystkim innym. Więc Atena została już opisana w Puranach. Jak już wam mówiłam, "Atena" oznacza Pierwotną Matkę. Więc teraz, można by powiedzieć, że, "Dlaczego Pierwotna Matka, Adi Szakti, powinna być w Nabhi Czakrze wszechświata?" Można zadać takie pytanie, "dlaczego Ona została umieszczona w Nabhi Czakrze?" Ponieważ zanim zaplanowane Stworzenie zostało stworzone w formie materialnej, istniało coś takiego jak – co nazywamy Wisznuloka, to loka, czyli obszar, gdzie rządził Wisznu, i w tym Wisznuloka zdecydowano że Adi Szakti powinna najpierw przyjść w postaci krowy, a potem powinna zejść na teren zwany Gokul, który to jest Wiśuddhi Czakrą i stworzyć tam wibracje. W formie materialnej Gokul był miejscem, gdzie Śri Kriszna żył gdy był dzieckiem. Więc w formie materialnej Atena mieszkała – w formie materialnej, nie mówię o formacji wcześniejszej – na tym obszarze, aby stworzyć wibracje. Więc nie tylko była jako Bogini ale również mieszkała na tym obszarze aby stworzyć wibracje dla Nabhi, aby stworzyć uniwersalne współczucie, miłość i wszystkie Jej cechy. Jak wiecie, każdy aspekt Bogini ma różne cechy i jak możecie zauważyć, Mahakali ma aspekt dający ukojenie, a Mahasaraswati udziela porad, a Mahalakszmi posiada cechy odkupienia, przebudzenia.

Ale praca Adi Szakti polega na zjednoczeniu wszystkiego, na integracji wszystkiego; i aby zintegrować wszystkie te cechy, sama Adi Szakti przybyła na tę ziemię w formie materialnej, w to miejsce, i dlatego oni poznali Atenę. Ale jak to jest, nie wiem, jakie mają historie– na pewno mają jakieś mitologiczne opowieści o Atenie że Ona żyła w ten sposób czy cokolwiek to było. I to jest to... gdzie Ona stworzyła Devalokę. Devaloka to obszar, gdzie istnieli dewy. Na przykład, stworzyła Indrę – słyszeliście nazwę Indra – potem Warunę; wszystkie te devaloki stworzyła na tym terenie, nie w Indiach. Devaloka została stworzona po tej stronie, a ganas i wszyscy ci ludzie zostali stworzeni po stronie Nepalu i wszystkich tych miejsc, po lewej stronie. Niestety, po Sokratesie, który przyszedł tutaj w sytuacji, gdy ludzie byli naprawdę, całkowicie niewyedukowani, byli w całkowitej ciemności niewiedzy, nie mogli Go zrozumieć, w ogóle nie rozumieli Sokratesa i tak samo jak każdy inny Pierwotny Mistrz był źle traktowany przez ludzi, którzy Go otaczali, i nikt Go nie słuchał. Ale oczywiście, jak wiecie, On był Pierwotnym Mistrzem a Jego mądrość jest dobrze znana i On wykształcił uczniów, ale żaden z nich nie mógł zbliżyć się do Jego mądrości, i zaczęli tworzyć własne teorie, własne style, i tak odnajdujemy stopniowe odchodzenie od filozofii, która była celem Sokratesa, do sfery politycznej, a następnie ekonomicznej. Więc uwaga została przesunięta z filozofii na dzisiejszą ekonomię, a nie w stronę filozofii ustanowionej przez Sokratesa. Możemy powiedzieć, że Sokrates był tym jedynym Pierwotnym Mistrzem, po Abrahamie i Mojżeszu, którzy naprawdę sprawił, że zrozumienie duchowości stało się jasne.

Oczywiście Mojżesz i Mahomet... Abraham miał różne problemy. Na przykład Abraham miał problem z rozmawianiem z ludźmi którzy byli naprawdę bardzo, bardzo niewyedukowani, a Mojżesz miał problem z ludźmi, którzy byli bardzo pobłażliwi, więc musiał wprowadzić prawa Szariatu. Mojżesz wprowadził prawo Szariatu, a jeśli czytacie Biblię, w – chyba – już w pierwszym wersecie napisano o Szariacie w Jeremiaszu, trzeciej księdze Biblii, że Mojżesz musiał wprowadzić te prawa, przeróżne, różne prawa aby ludzie ściśle przestrzegali religii. Więc On się nie kłócił, nie mówił dlaczego powinniście to robić, nie wyjaśniał. „Róbcie to!”. Bo myślał, że ci ludzie są tak niewyedukowani że nie można tego pozostawić ich swobodzie aby to zrozumieli lub pojmali sens; Nie mógł postąpić w ten sposób. Więc po prostu powiedział: „Dobrze. To są prawa, to są rzeczy i musicie ich przestrzegać. Jeśli nie będziecie przestrzegać, to zostaniecie zabici, zostaną wam odcięte ręce, stanie się to, stanie się tamto. Bo ci ludzie byli tacy.

Teraz widzicie, jak stopniowo, w czasach Sokratesa ludzie się rozwijali, byli znacznie lepszymi ludźmi więc mógł z nimi rozmawiać o mądrości, uczciwości, prawości, o pokoju. O tylu rzeczach mówił, i mógł mówić, ponieważ byli na to gotowi. Inaczej mógłby powiedzieć: „Dobrze. Róbcie to, tamto.” Ale spójrzcie też na różnicę w okolicznościach, co się stało: w pierwszych okolicznościach, gdy Abraham miał problemy wtedy ludzie byli absolutnie bezużyteczni, absolutnie nic nie warci, więc nie wiedział, co z nimi zrobić. Tak więc możecie to zobaczyć, że w czasach Abrahama Jego własny styl życia... Mam na myśli, że to był system, w którym rodzina dopiero się budowała i relacje były budowane, i On próbował działać na tym poziomie. Potem, w czasach Mojżesza, ludzie znacznie się rozwinęli. Rozwinęli się, ale nadal byli bardzo niewyedukowani. Więc rozwinęli się do tego stopnia, że nie musiał mówić rzeczy, o których mówił Abraham. Więc mówił do nich o wyjściu z Egiptu, odzyskaniu wolności, wyjściu stamtąd i udaniu się do spokojniejszego miejsca. Ale kiedy to zrobili, On spotkał ich po drodze – kiedy poszedł po Dziesięć Przykazań a kiedy wrócił – co zastał?

Ludzie, którzy żyli za czasów Mojżesza, kiedy poszedł po Dziesięć Przykazań, zaczęli popadać w bardzo, bardzo niemoralny charakter, skrajnie niemoralny charakter. Byli bardzo niemoralni i robili takie okropne rzeczy, że nikt nie mógłby uwierzyć, że ci co uciekali przed Egipcjanami byli gorsi niż sami Egipcjanie. Więc dał im Szariat, aby się zmienili. A potem nadszedł czas, gdy ludzie byli... Za czasów Chrystusa, choć ludzie nie byli tacy dobrzy, to jednak nie byli tak niemoralni; ale nie potrafili zrozumieć Chrystusa. Więc widzicie, mimo całej ludzkiej ewolucji, ludzka świadomość się rozwijała, zrozumienie duchowości było bardzo słabe i nie można było z nimi rozmawiać. Teraz możecie również dostrzec okoliczności. Kiedy okoliczności są takie, jak na przykład za czasów Mojżesza, że ludzie są skrajnie niemoralni, robią wszelkiego rodzaju złe rzeczy, nie martwią się o własne zniszczenie, Inkarnacje musiały absolutnie przesunąć się na prawą stronę ponieważ ludzie byli tak lewostronni: Więc Inkarnacje musiały przesunąć się całkowicie na prawą stronę i powiedzieć: „Jeśli tak postępujecie, to będziemy musieli zastosować przemoc.” Więc zaczęła się przemoc. Zatem okoliczności ukształtowały reakcje ludzi, oraz świadomość istot ludzkich. W ten sposób wiele rzeczy się rozegrało. Powiedzmy na przykład, kiedy Atena przyszła na tę ziemię, Jej zadaniem było stworzenie zintegrowanej siły, która rozprzestrzeni całą czaitanię jako zintegrowana siła.

Tak, aby kiedy później wszystko się rozpadnie, mogło się zintegrować. Tak więc Grecy mają zadanie, specjalne zadanie, polegające na integracji. Musicie integrować ludzi którzy są lewostronni i prawostronni. I dlatego zapytałam: „Co się stało z Hitlerem?” Powiedzieli więc, że kiedy zobaczyli Hitlera, choć Hitler ich szanował, sprzeciwili się Hitlerowi. Widzicie znaczenie, jak on szanował Greków a mimo to mu się sprzeciwili, ponieważ dano im tę specjalną zdolność. Coś z Grekami, poszło... Mam na myśli, poza Aleksandrem, tylko ten jeden który próbował najechać na Indie, i z powodu greckiej natury się wycofał. Widzicie, to jest grecka natura że potrafią zajść tak daleko, a potem się powstrzymać, ponieważ mają siłę integracji. To samo, o co pytałam go, co się stało z Turkami. Poszli do Turcji, ale wycofali się. Więc ta moc wycofywania się to jest moc integracji, poprzez integrację w sobie zarówno cech lewostronnych, jak i prawostronnych i równoważeniu ich, wtedy dostrzegacie, że jest w porządku.

Jeśli musicie być w centrum powinniście dojść do pewnego punktu i wrócić. A to jest bardzo podstawowa cecha Greków pod każdym względem. Jeśli weźmiecie pod uwagę ich żeglugę, byli bardzo agresywni w żegludze od samego początku, skrajnie agresywni, a greckie statki były znane z tego, że w ogóle nie były utrzymywane. Nie byli zbyt praworządni więc nigdy nie dbali o swoje statki, rozumiecie, i zawsze mieli problemy – Grecy – że w żegludze byli znani z tego, że Grecy mają statki, które całkowicie się rozpadają i są trzeszczące. Więc być może, byli świadomi, że teraz żegluga się załamie, więc nie ma sensu utrzymywać tych statków. A gdy żegluga się załamała – widzicie, mówię o poziomie ekonomicznym, jak to rozwiązali zatopili swoje statki i otrzymali pieniądze z ubezpieczenia. To jest typowy grecki styl zachowania to, że już wiedzieli. To rodzaj mądrości, wiedzieli, jak daleko można się posunąć. Na przykład, Onassis poślubił tę szaloną kobietę, żonę Kennedy'ego, ponieważ musiał zdać sobie sprawę że Kennedy nigdy nie dał jej żadnego zabezpieczenia, więc się z nią ożenił. Poślubił ją do pewnego stopnia, ale większość jego majątku trafiła do jego córki, nie do pani Kennedy.

Ta równowaga i ta mądrość to specjalny grecki styl życia; dlatego możecie powiedzieć, że nie są ekonomicznie rozwinięci jak Amerykanie. Ale teraz Amerykanie zdali sobie sprawę, że są idiotami, ale Grecy nigdy nie mogą stać się idiotami, bez względu na to, co byście próbowali. Są bardzo bystrzy i bardzo inteligentni, wiedzą, jak daleko posunąć się we wszystkim. A jaka jest tego przyczyna? Atena. Więc Atena to Adi Szakti, i stworzyła tu Ganeszę. A równowaga wszechświata, czyli wszystkich dharm, znajduje się w Nabhi Czakrze, i dlatego tutejsi ludzie są bardzo zrównoważeni. Możecie zauważyć, że są bardzo głębocy w mowie, w stylu. Ponieważ są tradycyjnym narodem to mają głębokie tradycje. Ale Egipt również miał długie tradycje.

Oczywiście Egipcjanie są, pod pewnym względem, mądrzejsi niż wszystkie inne kraje islamskie ale nie jak Grecy. Mamy też Chińczyków, którzy są bardzo mądrzy, i są znani jako ludzie głębokiego zrozumienia, ale nie są jak Hindusi. Więc czego brakuje wszystkim tym ludziom, to głębia świadomości bo, choć w Chinach również przyszła Matka Miłosierdzia i naprawdę obdarzyła ich błogosławieństwami, a potem Chiny również wzniosły się, do własnej chwały i stały się całkiem dobrze prosperującym krajem, mam na myśli rozwiniętym krajem, można powiedzieć, bardzo potężnym; ale mimo to, taki rodzaj dyscypliny nie mógł być utrzymany bo w końcu Matka Miłosierdzia tam była. Wiecie, ostatnio... mamy jedną Matkę Miłosierdzia, którą daliście mi – Kuan Yin, to samo, Kuan Yin. I Ona to samo, co nazywa się Matką Miłosierdzia – a druga została niedawno dana przez Gregoire, i widzicie, co się dzieje w Chinach. Tak więc skutki tych Bóstw, które istniały w różnych krajach w różnych czasach najbardziej są odczuwalne tylko w Kali Judze. Możecie powiedzieć, że, "Dlaczego Matka miałaby przyjść jako ostatnia do Grecji?” Bo teraz Atena jest w Sahasrarze, więc nie musicie iść w kierunku Nabhi. Więc musiałam przynieść tutaj Sahasrarę. Sahasrara to ostatnia czakra, którą musicie osiągnąć, więc pomyślałam, że niech Grecy dorosną do poziomu Sahasrary. Więc musimy ustanowić Sahasrarę w Grecji i tak jest to bardzo potężne dzieło, które musimy wykonać w Grecji bo właściwie, w czasach kiedy Atena przyszła tutaj, to nie była Sahasrara, to było Nabhi, ponieważ Ona faktycznie była w Himalajach, pochodziła z Himalajów.

Więc teraz, aby przyprowadzić Himalaje tutaj, lub aby przynieść tę czystość do Grecji, to ogromne zadanie a mamy bardzo niewielu Sahadźa joginów. Pamiętacie reakcję tego dżentelmena, który przyszedł? I mamy olbrzymie zadanie z powodu tych ortodoksyjnych... najbardziej nieortodoksyjnych, oni nie mają ortodoksji w żadnej kwestii. Mamy więc problem, duży problem, jak Sahasrarę tutaj ustanowić. Devaloka została tu uformowana i bóstwa tu były; bez wątpienia rządziły tutaj; ale w ludzkiej świadomości zostały sprowadzone do poziomu ludzkiego. Tak jak Zeus był Paraszuramą – ten, który był Inkarnacją, aby zapowiedzieć przyjście Śri Ramy, a On przyszedł przed Śri Ramą, umarł także znacznie przed Śri Ramą; ale przedstawili Zeusa jako mężczyznę będącego uwodzicielem. Więc wszyscy Bogowie zostali sprowadzeni do poziomu ludzi, obdarzeni wszelkimi słabościami, w istocie ozdobieni wszelkimi słabościami. I to jest przyczyną upadku ponieważ ta część kraju opiera się na wzorze Devaloki, jest jego odbiciem, ale ta Devaloka teraz, stała się dokładnie przeciwieństwem, ponieważ bóstwa zostały sprowadzone na tak niski poziom, do tak upokarzających rzeczy. Nawet w mitologii, w Indiach mówi się o Nich w ten sposób. Nie w takim stopniu; jak o Zeusie nie mówi się, lecz o Indrze mówi się.

A opis Indry wygląda tak: że żona króla Hiranyakashipu mieszkała... jego żona... żona Hiranyakashipu była świętą damą a Hiranyakashipu rządził na obszarze można powiedzieć Kandaharu, Afganistanu i wszystkich tych miejsc, i stąd Indra zstąpił i zabrał żonę. Mam na myśli, że oni inkarnowali się, Bogowie inkarnowali się tutaj, i Indra zstąpił, On zabrał żonę Hiranyakashipu ze sobą, aby Ją ocalić, i zstąpił, by zamieszkać w aszramie w Maharasztrze gdzie płynie rzeka o moim imieniu – Nira. Więc teraz... zobaczcie, jak układają się kombinacje, mędrzec Shandilya, który był guru mojej rodziny – dlatego moja gotra to Shandilya – to w jego aszramie On przebywał. Więc mędrzec Shandilya powiedział: „Zobaczcie, ta dama jest bardzo czysta, nie zakłócajcie jej spokoju, a z jej woli wyłoni się bardzo wielki święty, który dzięki swojemu własnemu oddaniu, pojawi się Inkarnacja Narasimhy – to jest bóg Wisznu, który przychodzi jako pół-kot – i On zabije tego asurę. Teraz, część Egiptu była również rządzona przez Hiranyakashipu, – zobaczcie, jak wszystko jest znaczące. Więc przyszedł Narasimha kiedy... znacie historię Prahlady, dobrze, więc to mały chłopiec tam się bawił i coś zrobił i jest bardzo blisko świątynia – widzieliście świątynię Narasimhy a także widzieliście posąg wykonany z piasku? To zostało wykonane przez Prahlada, który przyszedł do snów kogoś i powiedział: „Umieść proszę w swojej świątyni posąg, który wykonałem”, i oni przemierzyli rzekę Nirę, znaleźli posąg i umieścili go tam. Zobaczcie więc relację, jaka ona jest. Hiranyakashipu zabił Narasimha. Narasimha, jak wiecie, jest Inkarnacją Śri Wisznu, ponieważ Hiranyakashipu miał błogosławieństwo Brahmadewy, że żadne zwierzę nie może go zabić, żaden człowiek nie może go zabić, ani na ziemi, ani w niebie, ani żadną bronią – wszystkie te błogosławieństwa on otrzymał.

Zamknął wszystkie linie, widzicie, tak aby nikt go nie zabił, ale tak naprawdę nie wiedział, że istnieją sposoby i środki. Więc Śri Wisznu przybrał postać Narasimhy, czyli stał się simhą, co oznacza 'lwa', a dolną część miał człowieka. I stało się tak, że Hiranyakashipu zapytał Prahlada, „Gdzie jest wasz Bóg?” On odpowiedział: „Jest wszędzie.” Więc rzekł: „Dobrze, czy On jest w tej kolumnie?” Odpowiedział: „Tak, On jest również w tej kolumnie.” Więc uderzył w kolumnę – kolumna musiała być w tym samym greckim stylu, jaki wy robicie kamienna kolumna, więc wiedział, że w kolumnie nie może być nikogo, to jest kamień – uderzył w nią i kolumna pękła, z której wyszedł Narasimha z długimi rękami i pazurami, i On wziął tego Hiranyakashipu i umieścił go na swoich kolanach, ponieważ ani na niebie, ani na ziemi a także za pomocą swoich pazurów, gdyż nie były bronią, On otworzył swój żołądek i zabił go. Ponieważ również rządził w Egipcie, lud Egiptu uczynił swoje... to byli Asyryjczycy – Asyryjczycy to asury, to oni byli asurami, dlatego nazywano ich Asyryjczykami – więc stworzyli posąg swojego boga Sfinksa odwrotnie niż Narasimhy. Tak więc górna część Sfinksa jest ludzka, a dolna część tego posągu jest lwa. To bardzo starożytna opowieść, którą przekazuję. Jak Grecy dawno temu dotarli do Indii, ponieważ wszystkie te bóstwa były Grekami – a te bóstwa były, podobnie jak Indra, to co On uczynił, oraz Waruna i wszystkie te rzeczy. Ale myślę, że tam... ponieważ cały pomysł został wypaczony, cała rzecz, nie mogli zobaczyć właściwego obrazu swoich twarzy w ich medytacji, ponieważ je wypaczyli więc nie mogli zobaczyć, i widzieli wypaczone twarze. Widzieli je nagie i coś w tym rodzaju, co było w całości ich własną wyobraźnią, ponieważ oddawali się wszelkim niemoralnym rzeczom więc uczynili to absolutnie tym, co nazywacie... bardzo niemoralnym rodzajem relacji i rzeczy między nimi. Takie były ich własne pomysły i to wprowadzili.

Oraz, w rezultacie tego, nigdy nie mogli właściwie zobaczyć ciała ani twarzy tych devat. Więc uczynili je bardziej jak... Mam na myśli, że stworzyli dość brzydkie twarze. Na przykład mam jakiegoś Posejdona, którego stworzyli tutaj i którego dali także mojemu mężowi – to wcale nie jest jak Waruna, mogę wam powiedzieć. Jest całkowicie nagi; to jest tak kompromitujące. Dali to mojemu mężowi, a on nie wiedział, gdzie spojrzeć, i zaczęłam się śmiać, ponieważ mój mąż jest bardzo nieśmiałym mężczyzną. I musiał to umieścić w swoim biurze, widzicie, ukrył gdzieś, i wygląda to bardzo zabawnie. Powiedział: „Dlaczego nie pokryjemy go powłoką ze srebra?” Powiedziałam: „To antyk, który odtworzyli; nie można tak postąpić z antykiem.” On powiedział: „Gdzie to umieścić?” Powiedziałam: „Umieść to gdzieś w korytarzu.” Tak więc podarowali tak drogą rzecz, z którą mój mąż czuł się zakłopotany, i za każdym razem, gdy widział tego dżentelmena, mówił, „Wiecie, ten dżentelmen nie nadaje się.” Więc ta część historii jest taka. Na tej historii opiera się współczesny Grek. Więc, jeśli spojrzycie od Sokratesa do Chrystusa, uważamy, że ludzie się rozwinęli, ale również ukrzyżowali Chrystusa, to jaka była ich ewolucja? Jednak, jeśli spojrzycie, co Chrystus głosił i co... Przepraszam, co głosił Chrystus, a co Sokrates, istnieje wielka różnica, ponieważ Sokrates [Chrystus] mówił przypowieściami, nie otwarcie, podczas gdy Sokrates mówił w bardzo otwarty sposób, w otwartej dyskusji, w otwartym zrozumieniu.

To pokazuje jedynie, że ludzie potrafili zrozumieć, co On mówił. Ale mimo to On również został zabity; Sokrates także został otruty i On również został zabity. To pokazuje, że nawet w tamtych czasach, ludzie u władzy, lub sterujący sprawami, nie wiedzieli, czym jest rzeczywistość. Więc teraz, od Chrystusa do Sokratesa i od Sokratesa do Mnie, możemy powiedzieć, że o tym mówimy, chociaż Sokrates przyszedł w roku – ile p.n.e. On był? Jogin: Około 500 lat przed Chrystusem 500 przed Chrystusem; więc być może Chrystus musiał odczuwać, że Sokrates, mówił tak otwarcie, w miły sposób, ponieważ On był Pierwotnym Mistrzem. Zrozumiał to, więc mówił przypowieściami. Myślał: „Nie ma sensu mówić wprost jak Sokrates” ponieważ... widzicie, oni są bardzo bezpośrednimi ludźmi; Pierwotni Mistrzowie muszą być bardzo, bardzo... z natury są niezwykle bezpośredni. Nawet współcześni prawdziwi guru, nie zaakceptowaliby żadnej osoby, rzucaliby, bili ludzi. Nawet muzycy w Indiach, ci, którzy są wielkimi mistrzami, bili swoich uczniów, gdy zagrali coś źle; byli bardzo surowi.

Więc dla Sokratesa również było w porządku mówić rzeczy bardzo prosto i jasno, ale mimo to On został zabity. A potem przyszedł Chrystus, który był 500 lat później. Zobaczcie, On dostrzegł że nie ma sensu mówić – ponieważ On przyszedł do Agya – w ten sposób. Jeśli powiecie komuś: „Nie rób tego”, nawet argumentując, jak robił to Sokrates, On jest mistrzem logiki, możecie go tak nazwać; cały system logiki pochodzi od Niego, On jest mistrzem logiki. Ale mimo to, nie odpowiadało to logice ludzi kierujących sprawami. Więc nie mają logiki w głowach, widzicie, są po prostu racjonalistami. Racjonalność to ślepota, brak jest logiki. Dlatego, że nie ma logiki, zabili Go. A Chrystus zrozumiał, że nie ma logiki wśród tych ludzi, więc lepiej mówić do nich przypowieściami. Więc mówił do nich przypowieściami, ale mimo to Go zabili.

Władze, nie mogły tego znieść, myśleli że On staje się bardzo potężny, czy cokolwiek to było. Sami Żydzi byli bardzo zabawni, i to zrobili. Więc w Sahadźa Jodze postanowiłam, że przynajmniej najpierw powinnam dać ludziom Samorealizację, a potem mogę mówić do nich, co tylko zechcę. Teraz mówię wam to wszystko a wy to rozumiecie, bo jesteście zrealizowanymi duszami, ale nie mogę o tym opowiedzieć zwykłej osobie. Mamy więc dwa typy ludzi: jednych, którzy są Sahadźa joginami, oraz tych, którzy nimi nie są. Oczywiście wiem, że są tacy Sahadźa jogini, którzy nie są tego godni, i mogą po prostu odejść, ale wy możecie stać się godnymi zrozumienia całej tej wiedzy, ponieważ wasza Kundalini może uczynić was tak zdolnymi a wasza Sahasrara jest tak dobra, że możecie przyswajać to, co mówię, i logicznie dostrzec, że to, co mówię, jest prawdą, i możecie to również zweryfikować, czy jest to prawdziwe, czy nie. Więc ten wasz etap, myślę, jest najwyższym stopniem świadomości gdzie kolektywnie Mnie rozumiecie. Sytuacja nie jest tak zła, jak była nawet za czasów Chrystusa. Przedtem, za czasów Sokratesa, On był jedynym mądrym człowiekiem. Wydaje mi się, że nikt inny nie miał żadnej mądrości.

Nawet Jego uczniowie, widzicie, jak Platon – on oszalał, potem Arystoteles oszalał. Oboje, naprawdę, w wielu miejscach próbowali mieć swoje własne udziwnienia. Sokrates mówił dokładnie o bogach i wszystkim, i mówił tak otwarcie. Następnie, w ten sam sposób, możemy powiedzieć, że stan Pierwotnego Mistrza jest taki, mamy Mohammad Sahiba. On również został zabity; On również został zabity, ponieważ mówił prawdę. Potem przyszedł Nanaka; On nie został zabity, ale nikt się nim nie przejmował, a ludzie, którzy naprawdę za nim podążają, idą po prostu w przeciwnym kierunku. Przypuśćmy, że On mówił: „Chodźcie tą drogą”; więc idą w inną drogą. Znajdziecie nawet to samo w przypadku Chrystusa; jeśli Chrystus powiedział: „Chodźcie tą drogą”, chrześcijanie idą drugą drogą. Każda religia jest taka sama. Podobnie jak Bhagawad Gita Kriszny.

Ci, którzy głoszą Gitę, są po prostu... Powiedzmy Kriszna stoi tutaj i mówi, „Podążajcie tą drogą”. Głoszą Gitę i się staczają zabierając ludzi. Tak więc jest to powszechne we wszystkich religiach, że zawsze używali imion proroków oraz wszystkich Inkarnacji tylko po to, by zarabiać pieniądze i wpędzać wszystkich do piekła; prosto do piekła. Więc teraz ci, którzy są tego świadomi, którzy dostrzegli, że to wszystko to nonsens, są w Sahadźa Jodze a Sahadźa jogini nie mogą tego robić ponieważ zaszli już całkiem daleko z tej strony, więc zamierzają przyciągnąć wielu innych na tę stronę zamiast sami schodzić w dół. Taka jest dzisiejsza sytuacja, i dlatego mówię, że Grecja jest bardzo cudownym miejscem, gdzie możemy to rozegrać. Gdyby Atena mogła tu zostać obudzona, to miejsce mogłoby być dla nas ogromną pomocą. Obecnie Grecy są bardzo zbalansowani, mają ogromne poczucie sztuki dzięki prawostronnemu Swadisztanie; mają też wiele cech poprzez, które zrozumieli bezwartościowość posiadania zbyt wielu przyjemności i temu podobnych. Tak jest. Ale niemoralność narastała, ponieważ zaczęli naśladować Zachód; wcześniej kobiety tutaj były bardzo moralne. Ta zmiana nastąpiła w ciągu ostatnich dwudziestu lat.

Przedtem kobiety były bardzo moralne, bardzo dobre kobiety mieszkały tutaj, i niektóre z nich są teraz w Indiach, jak wam mówiłam, przybyły z Aleksandrem, i były bardzo dobrymi żonami i tworzyły znakomite rodziny. To jest tylko – nie wiem dlaczego – około 20 lat lub co najwyżej 25 lat, Kali Juga również pokazuje tu swoje efekty, ale to bardzo solidny kraj i nadal oni szanują kobietę, która ma charakter; szanują ją. Mogą wykorzystywać kobietę, która nie ma charakteru ale szanują kobietę, która ma charakter i także szanują matkę. Tak więc, w tym kraju jest wiele cech które nadal istnieją, w niektórych miejscach się utrzymują, a w innych działają. Więc zadaniem Sahadźa joginów jest jakoś wywołać w nich tę integrującą siłę Ateny, i jestem pewna, że oczyścicie ten kraj. Niech Bóg was błogosławi. Aleksander był dwieście lat przed Chrystusem... sto, dwieście lat przed Chrystusem. Był bardzo szanowany w Indiach, zawsze, Aleksander był bardzo szanowany w Indiach, i ponieważ odszedł, i nic nie zabrał z Indii. Jak wszyscy inni najeźdźcy, którzy przyszli, by nas okradać, on tego nie zrobił. Myślę, że stał się całkiem odwiązany po przybyciu do Indii.

Każdy, kto przybył, aby najechać na Indie, i naprawdę coś zyskał z duchowości Indii, to był Aleksander; Inaczej mówiąc, Anglicy żyli w Indiach przez trzysta lat, trzysta lat. Nic nie wpadało im do głowy, nic. Trzysta lat! Czy możecie w to uwierzyć? Śmiali się ze wszystkiego, wyśmiewali wszystko, nic im nie wpadało do głowy. Ale tak wielu Greków pozostało, ponieważ Indie im się bardzo podobały, więc zostali, nie wrócili. Tak wielu jest tam nawet teraz, żyjących w lasach. Więc, to jest wrażliwość, ta świadomość, która rozwijała się przez wieki w Grekach. Możecie dostrzec w charakterze Aleksandra, jaki był. W Indiach jest poeta zwany Chandav Rai, który żył za czasów Aleksandra.

Aleksander przywiózł go tu, uhonorował go, zatrzymał go tu, był tu, i pisał wiersze o Aleksandrze, o jego wielkości i innych sprawach, tak go wychwalał. Nie potrafię sobie wyobrazić, żeby Anglicy zabrali jakiegokolwiek Hindusa jako poetę do Anglii; bez dwóch zdań. To znaczy, nie zrobili tego... a oznaką świadomości jest to, że jeśli nie szanujecie innych, mówicie: „O, jestem najlepszy”. Wtedy nie możecie dostrzec dobroci innych ludzi. Podobnie z Portugalczykami. Oczywiście, Vasco da Gama był prostym człowiekiem i kiedy pierwszy przybył do Indii, zobaczył Hindusów i udał się do Goa, gdzie zobaczył świątynię Bogini, to świątynia Shanta Durga, więc wrócił i powiedział swojemu królowi, że „Wszyscy są chrześcijanami, ponieważ podążają za Matką. Nie są muzułmanami”. Taki prosty był. „Nie ma potrzeby, by czynić ich chrześcijanami. Już są chrześcijanami, bo podążają za Matką”.

Był miłym człowiekiem. Ale Portugalczycy też tak naprawdę niewiele się nauczyli, ale mimo to okazali pewien szacunek, jak na przykład nazwa Bombaju to Mumbai. Wciąż nazywacie to Mumbai. Wiele słów: Mumbai to Mumba. Mumba-ayi, Mumbai to nazwa. Oznacza, że ona jest Matką Mumba. Tak jak „ayi” oznacza Matkę, więc nazywają to Mumbai – to nazwa Bogini. Dlatego nie chcieli tego zmienić. A w Portugalii, kiedy byłam, mówili „Mumbai”. To Mumba.

Mumba-ayi to nazwa. „W końcu to nazwa Bogini; prawda?” Odpowiedziałam: „Tak jest.” Ale przybyli Anglicy, nazwali to „Bombaj” – koniec. Więc widzicie... ta świadomość, możecie dostrzec świadomość ludzi ponieważ byli tak świadomi spokoju, świętości, pomyślności i tego podobnych rzeczy, więc mówili: „Jak możemy to nazwać Bombajem skoro to nazwa Bogini?” Tylko pomyślcie – jaka głębia, prawda? „Nie możemy tak nazywać.” Ale Anglicy mogliby pójść i dowiedzieć się jak nazywa się to miejsce, dlaczego nazywa się Mumbai. Ale nie zrobili tego. Ale nawet gdyby się dowiedzieli, nie sądzę, żeby pozostawili to jako Mumbai. Nie zrobiliby tego bo, widzicie, tego szacuneku dla spokoju i wszystkich tych rzeczy, jakoś u tych ludzi, którzy nami rządzili brakowało. Obecnie dzieci Brytyjczyków są lepsze, są bardzo inne, całkiem inne. Ale ci, którzy nami rządzili, w ogóle nie mieli szacunku. Chodzili tylko do kościoła, i nic, brak szacunku.

Podczas gdy Grecy zawsze okazywali szacunek Hindusom, przybyli z szacunkiem. Teraz, szacunek jest także pewnym rodzajem wewnętrznej świadomości. A teraz, z upływem czasu, stwierdzam, że Brytyjczycy okazują szacunek wobec innych, wielu darzy szacunkiem, to znaczy, nie powiedziałabym, że wszyscy, ale sporo, prawda. No cóż, co wy na to? Nie spotkaliście żadnego. Tak, to właśnie ten brak szacunku. Tego właśnie brakuje w Anglii. I wyobraźcie sobie w sercu, jeśli nie ma szacunku, to jakie musi być serce? Cały świat może zostać zniszczony przez takie serce. Więc o to chodzi – trzeba tworzyć szacunek: okazywać szacunek innym, szanować ich kulturę, szanować ich styl życia.

Ale, cóż, jakkolwiek moglibyście mówić, teoretycznie on istnieje; może nie w praktyce. Teoretycznie działa, ponieważ nie powinno się obrażać nikogo kto należy do jakiejś grupy etnicznej i tak dalej, prawnie, teoretycznie; ale w praktyce nie ma takiego zabezpieczenia, zgadzam się; ale teoretycznie to działa. Nie możecie obrażać kogoś, bo jest czarnoskórym lub należy do pewnej grupy etnicznej, nie możecie, zgodnie z prawem, tego robić. Więc to istnieje, ale tylko na papierze. Jednak pod względem świadomości, ludzie są świadomi. Znam wielu z nich, którzy siedzieli na słońcu i pościli dla Południowej Afryki. Więc między świadomością Południowej Afryki a brytyjską świadomością, musimy powiedzieć, że powinniście być dumni że w brytyjskiej świadomości jest dużo rozsądku, a ten rozsądek, kiedy chodzi o szanowanie innych, uważam, że może przekształcić cały świat. Ale nie wiem, jak to zrobić, próbowałam. To musi być szacunek. To nie jest obraźliwe teraz, ale to nie jest pozytywny szacunek.

Więc trzeba nauczyć się pozytywnie szanować; przynajmniej wy, Sahadźa Jogini, powinniście być pozytywnie szanowani. O tym właśnie mówiłam, o Buddzie, o prawdzie, o szacunku. Ale gdy już wiecie, że jesteście Sahadźa Joginami, musicie szanować. I od Greków należy się tego uczyć, ponieważ oni nadal mają poczucie szacunku. Wiedzą, jak szanować, nieprawdaż? To poczucie jest obecne, trzeba się tego nauczyć. Nawet Egipcjanie są, a także Chińczycy, bo przez te wszystkie lata tradycyjnego rozwoju, zdali sobie sprawę z jednej rzeczy: że jeśli naprawdę chce się istnieć w tym świecie to należy nauczyć się szanować innych. A szacunek pochodzi z serca. Tak jak Japończycy nie okazują szacunku nikomu ale pójdą i ukłonią się dziesięć razy, nie wiedząc, kiedy przestać, gdy się kłaniają, a jeśli się ukłonicie, oni będą kłaniać się dalej, w kółko, więc najlepiej, żebyście przestali. Ale to jest sztuczne; nie jest prawdziwe.

Dlatego powinno wynikać z waszej wrodzonej natury, by szanować innych, a kiedy to się uda, wtedy wasza świadomość na pewno osiągnie bardzo wysoki stan, wysoki stan zrozumienia Boskości. Wtedy dochodzicie do momentu szanowania Adi Szakti i wtedy, kiedy macie szacunek, nie jest to sztuczny szacunek, nie jest sztuczny, powinien pochodzić z waszego serca. A gdy zaczniecie to stosować, wasza świadomość się poprawi. I nie chodzi o to, co dostajecie, nie chodzi o to, co posiadacie, ale o to, co dajecie sobie, okazując szacunek. I ten szacunek, który całkowicie was przemienia, mogę wam powiedzieć, bo istnieje wielkie zrozumienie teraz między wami a Boskością, i jestem pewna, że wszystko się ułoży. Sposób, w jaki bóstwa szanują Adi Szakti, jeśli i wy nauczycie się tego szacunku, wtedy wszystko się ułoży. I myślę, że Grecy bardzo dobrze nas poprowadzą, całą Europę, w tym względzie; jestem tego pewna. Niech Bóg was błogosławi.