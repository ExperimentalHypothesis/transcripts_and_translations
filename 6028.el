«Το Πνεύμα σας ολοκληρώνει» 4η Εισαγωγική Διάλεξη, 30 Σεπτεμβρίου 1982, Ουράνια, Βιέννη, Αυστρία. 

Υποκλίνομαι σε όλους τους αναζητητές της αλήθειας. Στις τελευταίες μου διαλέξεις, σας μίλησα για εκείνα τα κέντρα που βρίσκονται στο κάτω μέρος του σώματος. Σήμερα θα ήθελα να καλύψω τα υπόλοιπα τρία κέντρα που βρίσκονται εδώ, εδώ και εδώ. Αυτά τα κέντρα είναι πολύ σημαντικά για τα ανθρώπινα πλάσματα. Όταν ο άνθρωπος ως ανθρώπινο ον σήκωσε το κεφάλι του ψηλά, σ'αυτό το κέντρο εδραιώθηκε μια καινούρια διάσταση. Αυτό το κέντρο ονομάζεται Βισούντι Τσάκρα και έχει δεκαέξι πέταλα που εκδηλώνονται στο συμπαθητικό ή στο παρασυμπαθητικό νευρικό σύστημα ως δεκαέξι νευρικά πλέγματα που φροντίζουν τα μάτια, τη μύτη, το λαιμό τη γλώσσα μας, τα μάτια μας, μέρος των ματιών μας και όλη την έκφραση του προσώπου. Όταν ο άνθρωπος λειτουργεί με το εγώ, ρίχνει προς τα πίσω το κεφάλι του και όταν λειτουργεί με το υπερ-εγώ, σκύβει το κεφάλι του προς τα κάτω. Αυτό το κέντρο είναι εξαιρετικά σημαντικό για τα ανθρώπινα πλάσματα και για τη Σαχάτζα Γιόγκα, επειδή τα χέρια παίζουν σημαντικό ρόλο στη Σαχάτζα Γιόγκα. Για την παγκόσμια γλώσσα πρέπει να χρησιμοποιήσουμε τα χέρια μας. Αυτό είναι ό,τι καλύτερο, για παράδειγμα, για τους τυφλούς ανθρώπους, για τους κουφούς και τους μουγκούς, το προτιμότερο για αυτούς είναι να χρησιμοποιούν τα χέρια τους. 

Αυτά λοιπόν τα χέρια, μέσω των οποίων εκφραζόμαστε κινώντας τα δάχτυλά μας και κάνοντας χειρονομίες, δεν είναι ακόμη φωτισμένα. Όταν αυτό το κέντρο φωτίζεται, τότε τα χέρια φωτίζονται επίσης. Αυτό το κέντρο έχει δύο πλευρές, μία στα δεξιά και μία στα αριστερά. Το αριστερό κέντρο μπλοκάρεται όταν κάποιος αισθάνεται ένοχος και εμποδίζει την άνοδο της Κουνταλίνη. Να γιατί πάντα ζητώ από όλους τους δυτικούς αναζητητές πρώτα να πουν μέσα από την καρδιά τους: «Μητέρα, δεν είμαι ένοχος». Αυτές είναι οι προκαταλήψεις που έχουν έρθει σε εμάς από τις λεγόμενες θρησκείες, από τους αποκαλούμενους ψυχολόγους και από ανθρώπους που είναι υπεύθυνοι για την ανατροφή μας κατά την παιδική μας ηλικία. Όταν τα υλικά αγαθά είναι πολύ σημαντικά για τους γονείς, τότε όλη την ώρα φωνάζουν στα παιδιά ή τα διορθώνουν, λέγοντας: «Μην λερώσεις το χαλί, μην χαλάσεις αυτό, μην χαλάσεις εκείνο» και έτσι αναπτύσσουμε ένα είδος ενοχής μέσα μας. Όταν μεγαλώνουμε σε σχολεία ή κολλέγια, η ενοχή μπορεί επίσης να ενσταλλαχθεί γερά μέσα μας. Η μόρφωση πρέπει να μεταδίδεται στα παιδιά με πολλή αγάπη και κατανόηση. Υπάρχει ένα γενικό αίσθημα, ιδίως μεταξύ των ανθρώπων που είναι πολύ ανεπτυγμένοι, ότι τα παιδιά πρέπει να ελέγχονται κάνοντάς τους πλύση εγκεφάλου. 

Αλλά αυτή η πλύση εγκεφάλου καταλήγει σε αυτό το παράξενο πρόβλημα που λέγεται ενοχή. Κατά τον ίδιο τρόπο οι ψυχολόγοι που συζητούν το θέμα της ενοχής δεν αντιλαμβάνονται πραγματικά τις συνέπειες ενός τέτοιου είδους συζήτησης. Οι ψυχολόγοι, όταν μιλούν για το πρόβλημα της ενοχής, δεν ξέρουν ότι αυτές είναι παθολογικές περιπτώσεις. Αυτή δεν είναι μια φυσιολογική, αλλά είναι μια ανώμαλη περίπτωση. Αλλά αν αρχίσετε να συζητάτε για αυτές τις ανώμαλες περιπτώσεις γενικά, τότε γενικεύεται η ασθένεια. Αυτοί οι ίδιοι δουλεύουν με άρρωστους ανθρώπους που κατέχονται από πνεύματα και δεν έχουν τρόπο να προστατευτούν από αυτούς τους άρρωστους ανθρώπους. Έτσι γίνονται άρρωστοι και οι ίδιοι. Και από τη στιγμή που αναπτύσσουν αυτή την ασθένεια μέσα τους, αρχίζουν να την παράγουν σε μεγαλύτερη έκταση λέγοντας ότι αναπτύσσει κανείς ενοχή και συμβαίνει αυτό με την ενοχή, συμβαίνει εκείνο με την ενοχή. Τώρα ο Θεός έχει δημιουργήσει τα ανθρώπινα όντα καθ' εικόνα Του. Δεν υπάρχει λόγος οι άνθρωποι να αισθάνονται ένοχοι για τίποτα απολύτως. 

Αν οι δικαστές που είναι άνθρωποι, δεν έχουν καταφέρει να σας κρίνουν ένοχο, πώς μπορεί ο δικαστής που δεν είναι τίποτα άλλο παρά συμπόνια, να σας κρίνει ένοχο; Έχετε έρθει από το στάδιο της αμοιβάδας σε αυτό το στάδιο και ο Θεός σας έχει δημιουργήσει ως την επιτομή ολόκληρης της δημιουργίας. Και τώρα σε αυτό το στάδιο αρχίζετε να αισθάνεστε ένοχοι. Τώρα που ο Θεός περιμένει από σας να διακοσμήσετε το θρόνο του Πνεύματός σας σε αυτή τη μεγάλη στιγμή, αισθάνεστε ενοχές. Τόσο απογοητευτικό, το όλο πράγμα είναι μια τεράστια απογοήτευση. Όλα αυτά τα εξελικτικά στάδια δεν έχουν λάβει χώρα μέσα σας για να σας κάνουν να νιώσετε ένοχοι. Είναι σαν ένας πρίγκιπας που πρόκειται να στεφθεί βασιλιάς, ξαφνικά να σταματά και να λέει: «Ω, είμαι ένοχος, δεν μπορώ να γίνω βασιλιάς». Η αυτολύπηση είναι χειρότερη από την αυτοκτονία. Tο πρόβλημα της δεξιάς πλευράς είναι ακριβώς αντίθετο από της αριστερής. Πρόκειται για κάποιον που μιλάει με επιθετικότητα, που έχει τέτοια προσωπικότητα, που μιλάει με τέτοιο τρόπο ώστε να εντυπωσιάζει τους ανθρώπους και να τους προσβάλλει. Ένα τέτοιο άτομο αναπτύσσει μια πολύ σκληρή και στεγνή προσωπικότητα. 

Ξέρω έναν οδοντίατρο που ήρθε να με δει. Ήταν οδοντίατρος, αλλά μου είπε: «Μητέρα, έχω χάσει τη δύναμη να χαμογελάω. Δεν μπορώ να χαμογελάσω τώρα πια. Οι μύες μου δεν μπαίνουν καν στη διάθεση να χαμογελάσουν. Eίμαι τόσο συναισθηματικά άδειος που δεν μπορώ να χαμογελάσω ή να κλάψω». Έτσι πήγε σε κάποιον άγιο, λεγόμενο άγιο, και εκείνος του είπε: «Ω! τώρα έχεις ξεπεράσει τα πάντα». ΄Εχουμε αυτή είναι τη λανθασμένη ιδέα για τους ανθρώπους που είναι πολύ πνευματικοί. Ένα τέτοιο άτομο πρέπει να είναι ένας ωκεανός συμπόνιας, ένας ωκεανός αγάπης και ένας ωκεανός συγχώρεσης. Πάνω απ' όλα, θα πρέπει να μπορεί να δώσει χαρά στους ανθρώπους και όχι μιζέρια. 

Τις περισσότερες φορές όποτε βλέπω το πορτρέτο ενός αγίου ή το άγαλμα ενός αγίου, μου φαίνεται τόσο εξαθλιωμένος. Οπου γλύπτες ή αρχιτέκτονες έχουν φτιάξει αγάλματα με τους πάπες και τους επισκόπους και όλους αυτούς, δείχνουν τόσο εξαθλιωμένοι, που κανένας δεν θα ήθελε να πάρει τη θέση τους. Μερικές φορές αυτοί οι επιθετικοί άνθρωποι, ως αποτέλεσμα αυτής της επιθετικότητάς τους, αναπτύσσουν πρόβλημα και στην αριστερή πλευρά, επειδή αισθάνονται ένοχοι εξαιτίας του τρόπου που έχουν μιλήσει στους άλλους. Έτσι αναπτύσσετε προβλήματα και στις δύο πλευρές του κέντρου, αν δεν είστε σε ισορροπία. Λειτουργεί πάνω στο κέντρο με τέτοιο τρόπο που μπορεί να αναπτυχθεί ένα σωματικό πρόβλημα που λέγεται σπονδυλίτιδα. Αν αισθάνεσθε ένοχοι ή αν αισθάνεσθε επιθετικοί, μπορεί να δουλέψει και με τους δύο τρόπους. Ειδικά αν αισθάνεσθε ένοχοι, τότε ένα πρόβλημα της καρδιάς αναπτύσσεται επίσης που ονομάζεται στηθάγχη. Και επίσης το αριστερό σας χέρι γίνεται άκαμπτο για αυτό το λόγο. Τώρα εν ολίγοις σας έχω πει για το Βισούντι Τσάκρα, επειδή πρέπει να καλύψουμε τρία τσάκρας και θέλω σήμερα να σας πω για το Πνεύμα. Πάνω από το Βισούντι είναι το κέντρο του Άγκνια. 

Το Άγκνια τσάκρα βρίσκεται στην περιοχή της επίφυσης και της υπόφυσης. Είναι τοποθετημένο ακριβώς στο κέντρο του οπτικού χιάσματος. Ένα από τα παράθυρα του Άγκνια τσάκρα φαίνεται εδώ στο μέτωπό μου με αυτό το σημάδι και άλλο ένα είναι στο πίσω μέρος του κεφαλιού. Τώρα αυτό το κέντρο είναι επίσης εξαιρετικά σημαντικό επειδή ελέγχει το εγώ και το υπερεγώ. Αυτό είναι το κέντρο όπου κατοικεί ο Κύριός μας, ο Ιησούς Χριστός. Πολλοί ιερείς σοκαρίστηκαν όταν τους το είπα αυτό. Αλλά ο σταυρός Του συμβολίζει το σταυρό όπου το εγώ και το υπερεγώ διασταυρώνονται και είναι τοποθετημένα υπερβολικά κοντά. Αυτό είναι το μέρος όπου έπρεπε να τοποθετηθεί ο Χριστός και αυτό έπρεπε να εκπληρωθεί με τη σταύρωσή Του έτσι ώστε το λεπτότερο σώμα Του να μπει σε αυτή την περιοχή της συνειδητότητάς μας. Όταν ο Χριστός είπε στο σταυρό ότι: «Τώρα έχει εδραιωθεί» εννοούσε ότι αυτή η εκπλήρωση είναι η εδραίωση του Χριστού σε αυτό το κέντρο, που είναι ένα πάρα πολύ λεπτοφυές κέντρο και δύσκολο να εισέλθει κανείς. Ήταν το σώμα Του, μόνο το δικό Του σώμα αποτελούταν από δονήσεις τις οποίες μπορείτε να αισθανθείτε. 

Αυτές οι δονήσεις ονομάζονται είτε Ομ είτε Τσαϊτάνια στη σανσκριτική γλώσσα. Εφόσον ο Χριστός αποτελούνταν μόνο από αυτό, μπορούσε να περπατάει στο νερό. Τις προάλλες κάποιος μου είπε ότι ο Χριστός έχει γεννηθεί κάπου και τώρα πρόκειται να εμφανιστεί στην τηλεόραση. Οπότε απάντησα: «Καλύτερα να Του ζητήσετε πρώτα να περπατήσει πάνω στο νερό και ύστερα θα Τον αναγνωρίσετε». Τώρα, αυτή η εδραίωση ήταν σημαντική και κατά τη διάρκεια της σταύρωσης, όταν ήταν σε αυτή την κατάσταση, είπε μόνο μία πρόταση, που δείχνει ότι κάτι έπρεπε να εκπληρωθεί με τη σταύρωσή Του: «Εκπληρώθηκε». Δεν είπε ότι όλα εκπληρώθηκαν Είπε: «Εκπληρώθηκε». Μίλησε για το μέλλον σχετικά με το Άγιο Πνεύμα, ότι όλα θα συγχωρεθούν, ο,τιδήποτε έχει γίνει σε Αυτόν, επειδή έχει γίνει λόγω άγνοιας, αλλά οτιδήποτε γίνει εναντίον του Αγίου Πνεύματος δεν θα συγχωρεθεί. Είπε: «Θα σας στείλω τον Παράκλητο που θα σας εξηγήσει τα πάντα. Θα στείλω έναν λυτρωτή, που θα σας λυτρώσει και κάποιον που θα σας ανακουφίσει». Το τρίτο πράγμα που είπε είναι ότι: «Πρέπει να γεννηθείτε ξανά». 

Είναι ο μόνος που το είπε αυτό σε ολόκληρη τη Βίβλο, ούτε ο Μωυσής, ούτε κανένας άλλος, μόνο Αυτός είπε: «Πρέπει να γεννηθείτε ξανά». Επειδή ο Μωυσής, όπως σας είπα την άλλη φορά και ο Αβραάμ, ήταν απασχολημένοι με το να εδραιώσουν την ισορροπία σας σε αυτό το πράσινο κομμάτι του σώματος. Αλλά αυτή η αφύπνιση του Χριστού μέσα σας, η αφύπνιση της δύναμής σας σαν μια δεύτερη γέννηση ειπώθηκε μόνο από τον Χριστό. Έτσι αρχίσαμε να βαφτίζουμε τους ανθρώπους. Παίρνετε λόγο νερό από κάπου, διορίζετε κάποιον κληρικό, το βάζει στο κεφάλι κάποιου και λέει: «Έχεις βαπτισθεί». Είναι ένα τόσο τεχνητό πράγμα επειδή δεν έχει συμβεί τίποτα, απλά βάλατε λίγο νερό, ο καθένας μπορεί να το κάνει. Αλλά για να πάρετε το βάπτισμα, πρέπει να ανεβάσετε την Κουνταλίνη για να περάσει από μέσα. Ο Χριστός δεν είπε: «Πάρτε νερό και βάλτε το στο κεφάλι κάποιου», είπε κάτι τέτοιο; Αλλά πρέπει να λάβει χώρα μια δεύτερη γέννηση. Και η δεύτερη γέννηση, η ίδια η λέξη γέννηση σημαίνει μια εξελικτική διαδικασία ή μπορείτε να το πείτε μια ζωντανή διαδικασία που πρέπει να λάβει χώρα. Στα σανσκριτικά ένα πουλί ονομάζεται Ντβιτζαχά και μια αφυπνισμένη ψυχή ονομάζεται επίσης Ντβιτζαχά, που σημαίνει γεννημένος ξανά. 

Όπως ένα πουλί είναι αυγό αρχικά, μετά μεγαλώνει μέσα στο κέλυφος του αυγού και ύστερα ωριμάζει, το διαπερνά και βγαίνει έξω ως μια μεταμορφωμένη προσωπικότητα, ως κάτι άλλο, κάτι εντελώς διαφορετικό από το αυγό. Τη μέρα του Πάσχα δίνουμε στους ανθρώπους αυγά για να τους υπενθυμίσουμε ότι: «Τώρα είσαι αυγό και πρέπει να γίνεις πουλί». Αλλά δεν νομίζω ότι οι άνθρωποι το γνωρίζουν αυτό, επειδή η ανάσταση είναι το μήνυμα του Χριστού. Η Σταύρωση είναι η εκπλήρωση, αλλά η Ανάσταση είναι το μήνυμά Του. Και το πώς κάνουμε το Χριστό να δείχνει τόσο μίζερος είναι κάτι που απλά δεν μπορώ να καταλάβω. Δείχνουν μόνο το σκελετό του Χριστού να κρέμεται με λίγο δέρμα, μπορεί ένας σκελετός να μεταφέρει ένα τόσο μεγάλο σταυρό; Ο Μιχαήλ Άγγελος ήταν μια αφυπνισμένη ψυχή και ζωγράφισε τον Χριστό όπως ήταν: ένας τεράστιος άνθρωπος, ένας άνθρωπος υγιής, γεμάτος σθένος και χαρά και όχι μια εξαθλιωμένη, αξιοθρήνητη καρικατούρα. Νομίζω ότι οι άνθρωποι που είναι σαδιστές απολαμβάνουν το θέαμα κάποιου εξαθλιωμένου. Ίσως αυτός να είναι ο λόγος που ακριβώς από κάτω, βλέπω έναν εξαθλιωμένο σκελετό να κείτεται εκεί ως Χριστός στο τραπέζι. Η πνευματική ζωή δεν είναι μίζερη σε καμία περίπτωση. Ήταν ένα γεγονός μεγάλης περηφάνιας το ότι ο Χριστός ήρθε σε αυτή τη γη, επειδή όταν αφυπνιστεί μέσα μας σε αυτό το σημείο, απορροφά το εγώ και το υπερεγώ. 

Αυτό σημαίνει ότι Αυτός αφαιρεί όλες μας τις προκαταλήψεις και τις πράξεις μας, το κάρμα μας. Αν χρησιμοποιήσουμε χριστιανικούς όρους, μπορούμε να πούμε ότι Αυτός αφαιρεί όλες μας τις αμαρτίες. Πέθανε για μας. Πέρασε όλα αυτά τα βάσανα. Δεν άφησε κανένα βάσανο για να το περάσουμε εμείς. Δεν είναι ανάγκη κανένας να είναι δυστυχισμένος τώρα. Για παράδειγμα, οι Εβραίοι αρνήθηκαν τον Χριστό και γι αυτό είπαν: «Ω, πρέπει να βασανιστούμε. Πρέπει να υποφέρουμε». Έτσι υπέφεραν μια χαρά. Όταν εμφανίστηκε ο Χίτλερ, τους έκανε να υποφέρουν. 

Αυτό πίστευαν ότι είναι η θρησκευτική ζωή, έτσι δεν είναι; Και σήμερα οι ίδιοι άνθρωποι που υπέφεραν έχουν περάσει στην άλλη πλευρά και κάνουν κάθε λογής πράγματα που δεν έχουν σχέση με τη θρησκεία τους. Επειδή η σημαντικότερη από όλες οι Εντολές είναι το «Ου φονεύσεις». Και ύστερα πώς εξηγείτε το ότι αυτός ο χριστιανικός στρατός έχει σκοτώσει τόσους αβοήθητους ανθρώπους στο όνομα του Χριστού; Μικρά παιδιά, αθώα μικρά παιδιά, γυναίκες, που δεν έχουν διαπράξει κανένα έγκλημα; Στο όνομα του Θεού, στο όνομα του Χριστού, στο όνομα του Μωάμεθ, αυτοί οι άνθρωποι χρησιμοποιούν το σαδισμό τους και μόνο. Πού είναι τα λόγια που μιλούν για την αγάπη και τη συμπόνια του Θεού; Ο Μωάμεθ μίλησε για το Ραχαμάτ, συνεχώς για το Ραχαμάτ, ονόμαζε το Θεό Ραχίμ. Ραχαμάτ σημαίνει συμπόνια Ραχίμ σημαίνει η ενσάρκωση της συμπόνιας. Δεν μπορείς να καταλάβεις αυτά τα έθνη, τι έχουν κάνει με το Θεό και με αυτές τις ενσαρκώσεις, κανείς δεν μπορεί να το εξηγήσει. Εκείνοι που ακολουθούν τον Βούδα, όπως οι Ιάπωνες και οι Κινέζοι, τι κάνουν; Έχουμε κάποιους οπαδούς του Μαχαβίρα οι οποίοι έχουν γίνει τόσο υπερβολικά χορτοφάγοι που προσπαθούν να σώσουν τα κουνούπια και όλα τα σκουλήκια στο δρόμο. Είναι τόσο χαζοί που βάζουν έντομα να ρουφούν το αίμα αφυπνισμένων ανθρώπων για να πάρουν τα έντομα την αυτογνωσία τους. Τέτοια παράλογη χορτοφαγία! Πρέπει κανείς να καταλάβει, θα δώσουμε Αυτογνωσία στα κοτόπουλα; Είμαστε πιο ευγενικοί απέναντι στα ζώα και στα τραπέζια μας από ότι στα ίδια τα παιδιά μας. 

Τα ανθρώπινα πλάσματα πηγαίνουν προς τη λάθος κατεύθυνση. Η σωστή κατεύθυνση είναι όταν βρισκόμαστε στο κέντρο και είμαστε σε ετοιμότητα για την Τελική Άνοδο. Και όταν η Κουνταλίνη ανέβει, σας περνάει μέσα από την πύλη του Χριστού, σας περνάει μέσα από Αυτόν και μόνο. Να γιατί είπα ότι πρέπει όλοι να περάσουν μέσα από Αυτόν για να μπουν στη Βασιλεία του Θεού, που είναι η λιμπική περιοχή μέσα σας. Το υπερεγώ και το εγώ αντιπροσωπεύουν το παρελθόν και το μέλλον σας. Μια σκέψη έρχεται και σβήνει και μετά μια άλλη σκέψη έρχεται και σβήνει. Η μία είναι από το παρελθόν, η άλλη είναι από το μέλλον. Το μυαλό μας πηδά από την κορυφή της μιας σκέψης στην άλλη. Πρέπει να είμαστε στο κέντρο μεταξύ των δύο αυτών σκέψεων που είναι το παρόν, εκεί πρέπει να είμαστε. Αλλά δίνοντας απλά διαλέξεις και λέγοντας: «Τώρα να είστε στο κέντρο», απλά δεν μπορείτε να είστε. 

Με το να δίνετε διαλέξεις, να δίνετε σήματα, να ιδρύετε οργανώσεις ή με το να έχετε κάποιο είδος καρτ ποστάλ μαζί σας κολλημένη στο κεφάλι σας, δεν γίνεστε έτσι. Όλοι οι ειλικρινείς αναζητητές πρέπει να ξέρουν ότι αυτά είναι εξωτερικά, δεν έχουν τίποτα να κάνουν με το μέσα μας. Αν είστε πραγματικοί αναζητητές, γνωρίζετε ότι όλα αυτά τα πράγματα φουσκώνουν το εγώ και είναι πολύ παραπλανητικά. Πρέπει να γίνει αντιληπτό στη σωστή του διάσταση, με την απαραίτητη σοφία ενός ανθρώπινου πλάσματος. Τώρα όταν περνάτε μέσα από το Άγκνια τσάκρα βρίσκεστε σε συνείδηση χωρίς σκέψη, επειδή εδραιώνετε την προσοχή σας στο παρόν. Αλλά πρέπει ξανά να σας πω ένα πράγμα ότι αυτό δεν είναι μύθος, είναι μια πραγμάτωση που πρέπει να συμβεί πρέπει να συμβεί μέσα σας. Η συνειδητότητά σας πρέπει να φωτιστεί. Δεν είναι απλά το να λέτε: «Είμαι ένα αφυπνισμένο πλάσμα», δίνοντας στους εαυτούς σας ένα ψεύτικο πιστοποιητικό. Όταν η Κουνταλίνη περνάει μέσα από το τελευταίο τσάκρα, το Σαχασράρα, που έχει χίλια πέταλα και βγαίνει έξω για να ενωθεί με τη λεπτή ενέργεια του Θεού, με την αγάπη και τη συμπόνια Του, εκείνη τη στιγμή είστε σε συνείδηση χωρίς σκέψη, αλλά είστε σε μια κατάσταση απόλυτης ευδαιμονίας και χαλάρωσης. Αισθάνεσθε για πρώτη φορά την πανταχού παρούσα δύναμη σαν δροσερή αύρα. 

Αυτή είναι η δροσερή αύρα του Αγίου Πνεύματος που έχει περιγραφεί στο Κοράνι σαν «Ρουχ», στις ινδικές γραφές ως «Τσαϊτάνια Λαχάρι», που σημαίνει κύματα συνείδησης. Μπορούμε να προσθέσουμε κύματα φωτισμένης συνείδησης. Έχουν γραφτεί βιβλία και βιβλία για αυτό το θέμα στα σανσκριτικά, αλλά δεν έχουν μεταφραστεί. Κάποιοι άνθρωποι που πήγαν στην Ινδία για να σπουδάσουν σανσκριτικά ενδιαφέρθηκαν μόνο για τα τρωτά σημεία αυτού του πολιτισμού. Όπως ένας ληστής που ενδιαφέρεται για όλα τα αδύναμα σημεία μιας τράπεζας, πήγαν εκεί να μελετήσουν τι μπορούν να βρουν για να υποστηρίξουν τις αδυναμίες τους. Στα τέλη του έκτου αιώνα στη χώρα μας, ξέσπασε μια μεγάλη ανταρσία εναντίον του Θεού με τη μορφή του ταντρισμού όπου η προσβολή στις θεότητες και η ανίερη συμπεριφορά έγινε το σήμα κατατεθέν του ταντρισμού. Συμπεριφέρονταν με τέτοιο τρόπο που οι θεότητες εξαφανίστηκαν αηδιασμένες. Δημούργησαν, λοιπόν, ένα χώρο γύρω τους όπου μπορούσαν να ελέγξουν όλες τις αρνητικές, σατανικές δυνάμεις. Αυτό λέγεται στα σανσκριτικά «Μπούτα Βίντυα» και «Πρέτα Βίντυα», που εν συντομία σημαίνουν η γνώση του νεκροταφείου. Σας παρακαλώ, μην ενοχλείτε τους άλλους. 

Αυτή η βίντυα, αυτή η επιστήμη εξασκούταν από ανθρώπους που ήθελαν να σαγηνέψουν και να υπνωτίσουν τους άλλους και να βγάλουν χρήματα. Οι άνθρωποι που πήγαν εκεί, μελέτησαν μόνο αυτά τα ερωτικά και αισχρά πράγματα, που δεν έχουν καμία σημασία για τη φιλοσοφία εδώ. Πήγα δύο φορές στο Νεπάλ με τις κόρες Μου. Ποτέ δεν είδαμε κάτι κακό εκεί. Ένας, όμως, από τους Σαχάτζα Γιόγκις, Μου είπε ότι το Νεπάλ είναι γεμάτο με αυτές τις ερωτικές εικόνες. Εγώ ρώτησα: «Πού είναι; Δεν μπορώ να τις δω». «Κοιτάξτε εκεί», είπε, «στην κορυφή του ναού». Όλοι οι Γιαπωνέζοι είχαν στρέψει τις φωτογραφικές τους μηχανές εκεί πάνω για να τις δουν. Βλέπετε, είχαν φέρει μια ειδική σκάλα για να σκαρφαλώσουν εκεί πάνω και να βγάλουν ειδικές φωτογραφίες στους ειδικούς εγκεφάλους. Οι κάτοικοι του Νεπάλ, Μου είπαν ότι αυτοί οι ανόητοι άνθρωποι κάνουν κάτι τόσο ανίερο και ανόσιο και ότι δεν έχουν καμία αίσθηση αγιότητας. 

Εγώ είπα: «Δεν είναι έτσι. Έχουν, αλλά την έχουν πλέον χάσει, μπορούν να βγάλουν χρήματα από αυτό». Εκείνοι, έκλπηκτοι, είπαν: «Ποιος πρόκειται να αγοράσει για το σπίτι του αυτά τα δυσοίωνα πράγματα; Θα φέρουν μέσα στο σπίτι όλα τα νεκρά πνεύματα». Αυτοί οι τάντρικας, όμως, είχαν πείσει τους καημένους τους καλλιτέχνες ότι πρέπει να φτιάξουν τέτοια αγάλματα στη κορυφή του ναού ώστε η θεά της βροντής, που είναι παρθένα, να μην πάει κοντά επειδή θα είναι τόσο αισχρά. Πρέπει, λοιπόν, να καταλάβει κανείς ότι ο Θεός είναι αγνότητα, είναι ιερότητα και είναι Άγιος. Είναι Άγιος. Με αυτή την ιδέα, θα σας πω για το πιο άγιο πράγμα που υπάρχει μέσα σας, για την ομορφιά που υπάρχει μέσα σας, τη μακαριότητα που κατοικεί μέσα σας και το φως που σας παρακολουθεί. Αυτό είναι το Πνεύμα σας. Είναι μια αντανάκλαση του Παντοδύναμου Θεού στη καρδιά σας. Το Άγιο Πνεύμα είναι η δύναμη του Παντοδύναμου Θεού. 

Ο Θεός είναι ο παρατηρητής του παιχνιδιού του Αγίου Πνεύματος. Η Μητέρα του Χριστού ήταν η ίδια μια ενσάρκωσή Του, αλλά δεν αναφέρθηκε στη Βίβλο επειδή, αν αυτοί οι Ρωμαίοι ή οι Εβραίοι ήξεραν ότι Αυτή είναι το Άγιο Πνεύμα, θα Την είχαν κόψει κομματάκια και θα Της επιτίθονταν. Έτσι, αυτό δεν αναφέρθηκε γιατί ο Χριστός έπρεπε να παίξει αυτό το δράμα της σταύρωσης. Εσείς μπορείτε να βρείτε μετά από την Αυτογνωσία σας, μέσω την αίσθησης των δονήσεων ότι οτιδήποτε σας λέω για αυτούς είναι η απόλυτη αλήθεια. Γιατί ο Πνεύμα σας που είναι το Απόλυτο, σας δίνει απόλυτες απαντήσεις. Δεν σας δίνει σχετικές απαντήσεις. Σας βγάζει από αυτό το σχετικό κόσμο. Επιπλέον, γνωρίζετε το απόλυτο μέσω της νέας σας συνείδησης, που είναι η συνείδηση των δονήσεων. Μπορούμε να πούμε ότι είναι η καθιαγιασμένη συνείδηση, η ιερή συνείδηση. Όταν η Κουνταλίνη διατρέχει αυτό το σημείο, φωτίζει το Πνεύμα, επειδή η έδρα του Πνεύματος είναι εδώ. 

Στον εγκέφαλο μας βρίσκονται όλα αυτά τα κέντρα κατά αυτό τον τρόπο. Όλες οι έδρες των τσάκρας είναι στον εγκέφαλο. Έτσι, όταν η Κουνταλίνη εξέρχεται από αυτό το κένρο, όλα τα κέντρα συγχωνεύονται, επειδή το Πνεύμα σας ενοποιεί. Όπως σε ένα δωμάτιο, όταν δεν έχετε φως, τσακώνεστε για τα διάφορα μέρη, για διάφορα πράγματα. Όταν, όμως, υπάρχει φως, με αυτό γνωρίζετε που στέκεστε. Οπότε η σχετικότητα αποβάλλεται. Όταν γίνετε το Πνεύμα, η προσοχή σας φωτίζεται και μετατρέπεται σε συλλογική συνείδηση, επειδή το Πνεύμα σας είναι το συλλογικό ον. Το Πνεύμα του καθένος είναι συνδεδεμένο με του άλλου. Δίνει ένα μήνυμα, που είναι το συλλογικό μήνυμα. Όταν βάλετε τα χέρια σας προς τον εαυτό σας και προσπαθήσετε να βρείτε τι συμβαίνει βάζοντας την αύρα σας στο κατάλληλο δεσμό, τότε μπορείτε να βρείτε τι συμβαίνει στον εαυτό σας. 

Αν πρόκειται για μία σωματική και νοητική ανισορροπία, τότε το δεξί χέρι δείχνει στα δάκτυλα διάφορα κέντρα. Όταν πρόκειται για συναισθημαιτκό πρόβλημα, φαίνεται στο αριστερό χέρι. Όλες αυτές οι δονήσεις που λαμβάνετε σαν αισθήσεις , αποκωδικοποιούνται και μπορείτε να επιβεβαιώσετε τα πάντα. Ενώ κάθεστε εδώ, μπορείτε να νιώσετε τις δονήσεις οποιουδήποτε ανθρώπου. Τις προάλλες είπα ότι ο Μότζαρτ είχε γεννηθεί φωτισμένος. Οποτέ είπαν: «Πώς το ξέρουμε;» Είπα: «Απλώς βάλτε τα χέρια σας και σκεφτείτε τον Μότζαρτ», και αμέσως τρομερές δονήσεις άρχισαν να ρέουν. Όταν τέτοιες φωτισμένες ψυχές παίζουν κάποια μουσική ή ζωγραφίζουν κάποιο πίνακα, αυτό για μια φωτισμένη προσωπικότητα είναι η μεγαλύτερη πηγή χαράς, γιατί δεν σκέφτεται πάνω σε αυτό. Η ουσία του δημιουργού αυτής της χαράς γίνετε ένα με τη δική σας. Νιώθετε τη μακαριότητα να ρέει μέσα σας και την απολαμβάνετε μόνο τη χαρά, επειδή το Πνεύμα είναι η χαρά μέσα σας. Το Πνεύμα είναι η χαρά, που σημαίνει ότι δεν είναι ούτε ευτυχία ούτε δυστυχία, αλλά ένα μόνο πράγμα, η χαρά. 

Η ευτυχία έρχεται όταν το εγώ σας κανακεύεται και η δυστυχία έρχεται όταν το υπερεγώ σας υποφέρει. Βγαίνετε από τη δυαδικότητα αυτών των δύο και γίνεστε η χαρά, που είναι μοναδική, κάτι που συμβαίνει επειδή γίνεστε θεατής του έργου. Πλέον δεν εμπλέκεστε. Αν υποθέσουμε ότι είστε στο νερό, τότε έχετε το φόβο του πνιγμού καθώς βλέπετε τα κύματα γύρω σας. Αλλά αν υποθέσουμε ότι είστε μέσα στη βάρκα και έχετε εγκατασταθεί εκεί, τότε απολαμβάνετε τα ίδια κύματα. Αυτή είναι η κατάκτηση που πρέπει να φτάσετε. Θα σας δώσω άλλη μία παρομοίωση, αλλά μην πάτε πολύ μακριά με το μυαλό σας. Στο αυτοκίνητο έχετε το φρενό και το γκάζι. Με τον ίδιο τρόπο έχουμε και έμεις ένα γκάζι και ένα φρένο. Ο άνθρωπος-οδηγός προσπαθεί να ισοροπήσει και τα δύο. 

Τότε γίνεται ειδήμονας οδηγός. Αυτόματα οδηγεί. Τώρα ο αρχηγός, που είναι το Πνεύμα, κάθεται πίσω. Μετά, ο ειδήμονας οδηγός γίνεται ο αφέντης και βλέπει τον οδηγό μέσα του να οδηγεί. Έτσι, όταν δείτε τον εαυτό σας ως ένα τρίτο πρόσωπο, δεν εμπλέκεστε στο αστείο. Πρέπει να έχετε δει μερικά μικρά παιδιά να μιλάνε στο τρίτο πρόσωπο. Λένε για παράδειγμα: «Αυτός ο Γιάννης δεν θα πάει εκεί». Σήμερα υπάρχουν τόσο πολλές φωτισμένες ψυχές γεννημένες στην Ευρώπη, την Αγγλία και την Αμερική και εμείς πρέπει να λάβουμε την Αυτογνωσία, ώστε να τις φροντίσουμε. Σπουδαίοι άγιοι που έχουν γεννηθεί σε αυτή τη γη. Μιλούν μια άλλη γλώσσα, αυτή της συνείδησης των δονήσεων. 

Αν έχουν κάποιο πρόβλημα, για να το δείξουν γλύφουν το δάχτυλο. Πολλοί άγιοι θέλουν να γεννηθούν, αλλά αποφεύγουν τις χώρες όπου δεν καταλαβαίνουν τα παιδιά, δεν τα σέβονται και δεν τα αγαπούν, Όλοι οι Σαχάτζα Γιόγκις που είναι παντρεμένοι, έχουν μεγάλους αγίους, φοβερούς ανθρώπους που γεννιούνται ως παιδιά τους. Γι' αυτό θα ζητούσα από όλους σας να μάθετε ότι η ώρα της Ανάστασης έχει έρθει, η ώρα της κρίσης σας έχει έρθει. Πολλοί Μου κάνουν άλλη μια ερώτηση συνεχώς: «Τι γίνεται με τον καθαρισμό του εαυτού μας πριν έρθουμε για φαγητό; Δεν είμαστε έτοιμοι ακόμα». Δεν χρειάζεται να κρίνετε τον εαυτό σας. Όλα αυτά τα έχετε κάνει στις προηγούμενες ζωές σας, δεν χρειάζεται να τα κάνετε πλέον. Εκτός από αυτό, πρέπει να ξέρουμε ότι Αυτός που έχει δημιουργήσει αυτό το σύμπαν ανησυχεί περισσότερο για τη σωτηρία αυτής της δημιουργίας. Κάθε πτυχή Του ασχολείται με το να σας βοηθήσει, εφόσον πρέπει να σώσει τη Δημιουργία Του. Πρέπει να σώσει τα ανθρώπινα πλάσματα. Έχει φτάσει η εποχή της ανθοφορίας όπου πολλά λουλούδια πρόκειται να γίνουν καρποί. 

Η Σαχάτζα Γιόγκα υπάρχει από αμνημόνευτους χρόνους. Όλοι εκείνοι που πήραν την Αυτογνωσία, την έλαβαν αυθόρμητα, δεν υπάρχει άλλος τρόπος, όπως κάθε σπόρος βλαστάνει από τη δική του ζωτική δύναμη. Αρχικά, όμως, στο δέντρο της ζωής υπήρχαν μόνο ένα ή δύο λουλούδια. Σήμερα υπάρχουν όμως, τόσα πολλά λουλούδια. Έτσι έπρεπε να είναι ένα μαζικό γεγονός. Πολλοί από εσάς που ήρθατε μαζί Μου στην Ινδία, είδατε χιλιάδες ανθρώπους να παίρνουν την Αυτογνωσία τους, επειδή στα χωριά υπάρχουν άνθρωποι που δεν είναι τόσο πολύπλοκοι. Αυτό θα σύμβει σε τόσο πολλούς ανθρώπους πάνω στη γη. Μια δημοσιογράφος, Με ρώτησε: «Πώς θα φτάσει στους ανθρώπους που Έσεις δεν έχετε συναντήσει;» Είναι πολύ απλό, όταν ήμουν στο Χονγκ Κονγκ, η κυρία που είχε ένα τηλεοπτικό κανάλι, Μου ζήτησε να σηκωθώ και να δώσω δονήσεις στους ανθρώπους. Σε εκείνη την απαίσια, πολυάσχολη πόλη, πολλοί άνθρωποι πήραν την Αυτογνωσία τους μέσω της τηλεόρασης. Η επιστήμη έχει αναπτυχθεί τόσο, που έχουμε πράγματα όπως τη φωτογραφία, η οποία μπορεί να έχει δονήσεις. 

Υπάρχουν τόσοι πολλοί τρόποι να το διαδόσουμε πολύ πιο γρήγορα από ότι ο Χριστός μπρούσε να το κάνει ή οποιοσδήποτε άλλος, σ'αυτή τη σύχρονη εποχή. Είναι όμως δύσκολο, γιατί είναι γίγνεσθαι. Στους ανθρώππους αρέσει ένας βολικός τρόπος γιόγκα. Αν τους πω να σταθούν στο κεφάλι τους είναι ευτυχισμένοι. Αν τους πω απλά: «Πρέπει να βάλετε τα χέρια σας έτσι», δεν το καταλαβαίνουν. Όλα, όμως, τα ζωτικά πράγματα σε αυτό τον κόσμο γίνονται τόσο απλά, με ένα τόσο απλό τρόπο. Εκτός από την εξέλιξή σας, η αναπνοή σας, η όρασή σας, τα πάντα είναι τόσο απλά. Είναι τόσο ζωτικό και έτσι πρέπει να είναι απλό. Στους ανθρώπους που αρέσουν οι νοητικοί παροξυσμοί, έχουν δυσκολία στο να δεχθούν τη Σαχάτζα Γιόγκα. Δεν λέω να κλείσετε το μυαλό σας αλλά αντιθέτως, ανοίξτε το, εντελώς. 

Φτάστε λογικά στα συμπεράσματα, όχι με τα μάτια δεμένα, όχι με τυφλή πίστη. Αλλά μόλις φτάσετε σε ένα λογικό συμπέρασμα, δεν μπορείτε να συνεχίσετε με αυτό το περιορισμένο μυαλό, επειδή πρέπει να μπείτε στο απεριόριστο. Για αυτό, πρέπει να αφήσουμε πίσω αυτό το περιορισμένο μυαλό. Μόλις γίνετε φωτισμένοι, τα πάντα γίνονται λογικά. Μπορείτε να επιβεβαιώσετε τα πάντα. Είναι τόσο απλό, όπως για παράδειγμα στους τυφλούς δνε μπορούμε να μιλήσουμε για τα χρώματα, μόνο να τα περιγράψουμε. «Εντάξει, ανοίξτε τα μάτια σας και τότε θα μπορείτε να δείτε». Τόσο απλό είναι να πάρετε την Αυτογνωσία σας. Δεν υπάρχει κανένας κίνδυνος, κανένα πρόβλημα. Είθε ο Θεός να σας ευλογεί όλους! 

Σήμερα είναι η τελευταία μέρα και σας ευχαριστώ πάρα πολύ που Μου δώσατε αυτή την ευκαίρια να είμαι μαζί με όλους εσάς, τόσο σπουδαίοι αναζητητές και είμαι σιγουρη ότι θα έρθω και του χρόνου. Ακόμα και αν δεν πάρετε σήμερα την Αυτογνωσία σας, θα τη λάβετε όλοι. Πρόκειται να ανοίξουμε ένα κέντρο εδώ και ήδη έχουμε κανονίσει το επόμενο πρόγραμμα. Καθώς δεν εμπλέκονται καθόλου χρήματα, πρέπει εσείς οι ίδοι να το οργανώσετε για τη Βιέννη και την Αυστρία. Πρέπει να έχετε εσείς το νου σας. Όλοι σας, όμως, μπορείτε να μου γράφετε στο Λονδίνο τα προβλήματά σας. Έτσι, είθε ο Θεός να σας ευλογεί! Σήμερα είναι η τελευταία μέρα και αν θέλετε, μπορείτε να κάνετε ερωτήσεις για περίπου πέντε λεπά, αλλά καλύτερα να πάρετε την Αυτογνωσία σας. Εσείς μπορείτε να έρθετε εδώ στη σκάλα. Νομίζω μερικοί μπορούν να έρθουν κάτω, επειδή έρχονται μερικοί ακόμα. 

Ελάτε από εδώ, παρακαλώ. Μην στέκεστε στη πόρτα, ελάτε από εδώ. Όπως σας έχω πει, αυτό είναι δικό σας. Αυτό είναι δική σας ιδιοκτησία. Απλώς ένα αναμένο κερί μπορεί να φωτίσει ένα άλλο. Δεν υπάρχει κανενός είδους υποχρέωση. Αν, πχ, με πονάει το δάχτυλο Μου και το τρίψω, το δάχτυλο Μου δεν έχει καμία υποχρέωση. Καθώς εσείς δεν είστε ο άλλος, δεν υπάρχει άλλος για Εμένα. Έτσι, απλώς πιέζοντας το δάχτυλό Μου και ανακουφίζοντας το, δεν υπάρχει κανενός είδους υποχρέωση, είναι καλύτερα να το κάνω. Τώρα, σας παρακαλώ ακούστε οτιδήποτε σας πω και συνεργαστείτε μαζί Μου, αυτό είναι όλο. 

Πρώτον, πρέπει να γνωρίζετε ότι πρέπει να έχετε μια χαρούμενη διάθεση. Δεν υπάρχει λόγος να είστε ούτε σοβαροί ούτε επιπόλαιοι, αλλά να είστε χαρούμενοι επειδή τώρα πρόκειται να λάβετε την τελευταία άνοδο. Βάλτε τα χέρια σας προς Εμένα πολύ χαλαρά, κρατήστε τα πάνω στα πόδια σας, αλλά πριν καλύτερα να βγάλετε τα παπούτσια σας επειδή είναι σφιχτά και σταματούν την επικοινωνία με τη Μητέρα Γη. Επίσης, μπορείτε να χαλαρώσετε αν έχετε κάτι σφιχτό στο λαιμό ή στη μέση σας, γιατί πρέπει να είστε άνετα. Ή αν υπάρχει κάποιο βαρύ μενταγιόν ή οτιδήποτε που βαραίνει τα τσάκρας, επειδή αυτό είναι ένα πολύ λεπτό πράγμα. Ακόμα, μπορείτε να βγάλετε και τα γυαλιά σας, θα είναι εντάξει. Τώρα, πρέπει να το κάνουν όλοι. Εκείνοι που δεν θα το κάνουν, πρέπει να βγουν έξω. Όλοι πρέπει να κλείσετε τα μάτια σας. Αν κάποιος έχει τα μάτια του ανοικτά, αυτό διαταράσσει τις δονήσεις. 

οπότε σας ζητώ για το καλό όλων να είστε πολιτισμένοι και είναι καλύτερα να φύγετε. Πρέπει, ακόμα, να είστε ευγενικοί με τον εαυτό σας, Τώρα, σας παρακαλώ, κλείστε τα μάτια σας. Μην βάζετε καθόλου πίεση με τη προσοχή σας σε κανένα μέρος. Απλώς αφήστε την ελεύθερη. Δεν πρέπει να αυτοσυγκεντρώνεστε σε κάποιο σημείο. Απλώς αφήστε την προσοχή σας απολύτως ελεύθερη. Αφήστε τη να σκέφτεται, να πάει όπου θέλει. Μην την πιέζετε, μόνο τώρα. Τώρα πρέπει να γνωρίζετε ότι το αριστερό σας χέρι είναι η έκφραση της δύναμης της επιθυμίας σας. Το δεξί χέρι είναι η έκφραση της δύναμης της δράσης. 

Έτσι, πρέπει να χρησιμοποιήσουμε το δέξι χέρι για τη δράση και το αριστερό κρατήστε το προς Εμένα, με τα δάκτυλα ελαφρώς τεντωμένα. Κρατήστε το πολύ χαλαρά. Τώρα, το δεξί χέρι, επειδή όπως σας είπα πρέπει να απαλλαγούμε από αυτή την κατάσταση με την λεγόμενη ενοχή στο νου μας, πρέπει να το βάλουμε στη αριστερή πλευρά του λαιμού από μπροστά. Μην ανοίξετε τα μάτια σας και κρατήστε το αριστερό χέρι τεντωμένο προς Εμένα, αλλά πάνω στο πόδι. Βάζοντάς το εκεί, απλώς πείτε: «Μητέρα, δεν είμαι ένοχος». Σας παρακαλώ πείτε το ξανά και ξανά: «Μητέρα, δεν είμαι ένοχος». Αυτό είναι σημαντικό επειδή είναι ένα από τα μεγάλα προβλήματα στις δυτικές χώρες. Βάλτε τώρα το δεξί σας χέρι πάνω στη καρδιά σας και πείτε με πλήρη κατανόηση και από την καρδία σας, κάντε μια ερώτηση: «Μητέρα, είμαι το Πνεύμα;» Κάντε την ερώτηση τρεις φορές. Στη καρδιά, λίγο ψηλότερα. Η καρδία είναι λίγο ψηλότερα, ναι. 

Κάντε την ερώτηση τρεις φορές. Επειδή αυτό είστε, αλλά απλώς κάντε την ερώτηση. Σας παρακαλώ, τώρα, βάλτε το δεξί σας χέρι στην αριστερή πευρά του στομάχου. Κάντε την ερώτηση: «Μητέρα, είμαι ο κύριος του εαυτού μου;» Πέστε το, σας παρακαλώ, δέκα φορές. «Είμαι ο γκουρού του εαυτού μου;» απλώς ρωτήστε. Αν έχετε γκουρού ή κάτι άλλο, αν υπάρχει κάποιες προκαταλήψεις, θα αποβληθούν αμέσως επειδή εσείς είστε ο δάσκαλος του εαυτού σας. Δεν χρειάζεστε κανένα γκουρού. Όταν γίνετε ο γκουρού, δεν χρειάζεστε κανένα γκουρού. Έτσι, σας παρακαλώ, ρωτήστε με πλήρη πίστη. Πώς τη λένε; Βλέπετε, αυτό είναι αρνητικότητα, ποιος ο λόγος; Η σύζυγος δεν πρόκειται να σκοτωθεί εδώ. 

Με αυτό το τρόπο επιτίθονται, βλέπετε; Καλύτερα να φύγετε τώρα. Πείτε στον άνδρα σας να συμπεριφέρεται καλά. Δεν μπορείτε να ενοχλείτε. Αφήστε τη να φύγει. Αυτό είναι, δεν είναι ούτε καν πολιτισμένοι, δεν είναι πολιτισμένοι άνθρωποι. Πώς μπορούν να πάρουν Αυτογνωσία; Πολύ απολίτιστοι. Εντάξει, δεν πειράζει. Συγχωρέστε, συγχωρέστε, συγχωρέστε. Βάλτε το δεξί σας χέρι πάλι στην αριστερή πλευρά του στομάχου και πείτε τώρα δέκα φορές: «Μητέρα, εγώ είμαι ο δάσκαλος του εαυτού μου». Τώρα, σας παρακαλώ, πείτε πάλι: «Η μόνη μου επιθυμία είναι να γίνω το Πνεύμα, η αγνή μου επιθυμία είναι να γίνω το Πνεύμα, να γίνω η δική μου η ύπαρξη, να γίνω ο Εαυτός, να γίνω το απόλυτο». 

Αφήστε το λοιπόν να εκδηλωθεί. Τώρα, βάλτε πάλι το δεξί χέρι πάνω στην καρδιά και πείτε: «Μητέρα, είμαι το Πνεύμα». Πείτε με πλήρη πίστη ότι αυτό είστε, πιστέψτε Με. Βάλτε τα πόδια σας ευθεία πάνω στη Μητέρα Γη, ακουπώντας την, μην σπρώχνετε μπροστά τα πόδια σας. Εκείνοι που καθονται στο πάτωμα είναι εντάξει, δεν χρειάζεται να ανησυχούν. Έτσι, τώρα βάλτε το χέρι πάνω στη καρδιά σας και πείτε: «Μητέρα, είμαι το Πνεύμα». Πείτε το δώδεκα φορές. Μην νιώθετε ένοχοι. Σας παρακαλώ, αυτή είναι η μόνη δυσκολία που έχετε όλοι σας, ότι νιώθετε ένοχοι ενώ το λέτε. Έχετε πίση, σας το λέω, είστε το Πνεύμα. 

Γιατί κρίνετε τον εαυτό σας; Αφήστε το Θείο να σας κρίνει. Απλώς πείτε το, χωρίς να νιώθετε ένοχοι. Εντάξει, χωρίς να νιώθετε ένοχοι πείτε: «Αν έχω κάνει κάτι λάθος, συγχώρεσέ με». Πέστε το στο Θεό. «Ω Θεέ! αν έχω κάνει κάποιο λάθος, σε παρακαλώ συγχώρεσέ με». Χωρίς να νιώθετε ένοχοι, για να βγάλω την ενοχή σας απλώς το λέω αυτό. Καλύτερα. Καλύτερα, ακόμα εκεί. Τώρα, σας παρακαλώ, βάλτε πάλι το δεξί χέρι στον αριστερό ώμο δίπλα στο λαιμό και πείτε πάλι, σας παρακαλω, δεκαέξι φορές τώρα: «Μητέρα, δεν είμαι ένοχος». 

Σας παρακαλώ, πείτε το χωρίς καμία αυτολύπηση αλλά με πίστη. Καλύτερα. Τώρα, βάλτε το δεξί χέρι στο μετωπό σας και πιέστε το. Πιέστε με την πάνω γραμμη του χεριού και πείτε: «Μητέρα, συγχωρώ τους πάντες». Πολύ καλύτερα. Τώρα βάλτε αυτό το χέρι στη κορυφή του κεφαλιού, στην κρανιακή πηγή, εκεί που στην παιδκή ηλικία είχατε ένα μαλακό οστό και προσπαθείστε να κινήσετε το κεφάλι σας στο κεντρικό μέρος, μπρος, πίσω και προσπαθήστε να το πιέσετε. Πιέστε το από τη βάση του χεριού σας, μπορείτε να το πιέσετε με τη βάση του χεριού σας. Προσπαθείστε να το πιέσετε, μπορείτε να το κάνετε. Με τη βάση, με τη βάση του χεριού. Τώρα, πολύ καλά. 

Τώρα, βάλτε το χέρι στη κορυφή και δείτε αν βγαίνει μια δροσερή αύρα. Τώρα, πρέπει να πείτε: «Μητέρα, θέλω την Αυτογνωσία μου», επειδή δεν μπορώ να παρακάμψω την ελευθερία σας, πρέπει να το ζητήσετε. Μπορείτε να αλλάξετε χέρι. Βάλτε το δεξί χέρι πάνω στο πόδι σας προς Εμένα και το αριστερό χέρι προς τον εαυτό σας. Μετακινήστε το πάνω και κάτω για να δείτε τη δροσερή αύρα που βγαίνει. Μπορείτε να συνεχίζετε να αλλάζετε χέρι για να τη βρειτε. Αν υπάρχουν δημοσιογράφοι σε αυτή την ομάδα, θα τους ζητούσα να πάρουν την Αυτογνωσία τους, αλλιώς δεν θα έπρεπε να δημοσιεύσουν τίποτα, επειδή δεν μπορείτε να καταλάβετε τη Σαχάτζα Γιόγκα χωρίς αυτή. Δεν είναι κάτι το επιφανειακό. Πρέπει να πάρετε την Αυτογνωσία σας αλλιώς θα ενοχλήσετε ή μπορείτε να πείτε, θα παραπλανήσετε του ανθρώπους που είναι αναζητητές. Τώρα, καλύτερα. 

Πολλοί παίρνουν την Αυτογνωσία. Τώρα, βάλτε και τα δυο σας χέρια προς Εμένα και δείτε αν αισθάνεστε τη δροσερή αύρα στα χέρια σας, μην ανοίξετε τα μάτια σας, κρατείστε ευθεία το λαιμό σας. Αν νιώθετε τη δροσερή αύρα, πολύ ωραία. Αλλιώς, είναι επίσης απολύτως εντάξει. Ανοίξτε, σας παρακαλώ, τα μάτια σας. Θα σας πω πώς να ανεβάζετε εσείς την Κουνταλίνη σας. Κοιτάξτε Με τώρα χωρίς να σκέφτεστε. Απλώς βάλτε τα χερια σας έτσι.  