Guru Puja, "How to Become a Guru", Cabella Ligure, Italy, 20 July 2008

Σήμερα είναι μια πολύ σπουδαία ημέρα για όλους τους Σαχάτζα Γιόγκις.

Eπειδή το Σαχασράρα άνοιξε μέσα σας, μπορέσατε να νιώσετε την ύπαρξη του Θεού. Λέγοντας μόνο ότι υπάρχει Θεός, δεν ήταν αρκετό. Και λέγοντας ότι δεν υπάρχει Θεός, ήταν επίσης λάθος, πολύ λάθος και οι άνθρωποι που είπαν κάτι τέτοιο, υπέφεραν. Μόνο μετά την Αυτογνωσία, ξέρετε πως υπάρχει Θεός και υπάρχουν δονήσεις. Είναι ένα πολύ μεγάλο άνοιγμα σε όλο τον κόσμο. Σήμερα λέω γι’αυτό είναι μια από τις σπουδαιότερες μέρες για σας. Πολλοί από εσάς έχετε νιώσει τη δροσερή αύρα πάνω στα χέρια σας και να βγαίνει από το μυαλό σας. Μερικοί έχουν εξελιχθεί στη Σαχάτζα Γιόγκα, άλλοι όχι. Μερικοί κουβαλάνε ακόμα τα παλιά μπλοκαρίσματα. Αλλά τώρα πια πρέπει να πω ότι αρκετοί από εσάς μπορούν να γίνουν γκουρού, δηλαδή δάσκαλοι.

Και πρέπει να συμπεριφέρεστε ως δάσκαλοι. Για να συμπεριφερθείτε σαν δάσκαλος, πρέπει να γνωρίζετε τη Σαχάτζα Γιόγκα τόσο στη θεωρία, όσο και στην πράξη, στην εντέλεια, και έπειτα μπορείτε να γίνετε γκουρού. Είναι μια πολύ μεγάλη ευθύνη και ο γκουρού χρειάζεται να έχει μεγάλη κατανόηση. Καταρχήν, δεν πρέπει να έχετε καθόλου Εγώ. Δεν πρέπει να μπλοκάρει κανένα τσάκρα σας. Πρέπει να είστε συνέχεια ολοκληρωτικά καθαροί και οι δονήσεις πρέπει να ρέουν και στα δύο σας χέρια. Εάν κινούνται στο ένα χέρι και όχι στο άλλο δεν μπορείτε να γίνετε γκουρού. Έτσι, πρέπει να είστε ένας τέλειος Σαχάτζα Γιόγκι τότε μόνο μπορείτε να είστε γκουρού. Και τόσο πολλοί από εσας μπορούν να γίνουν, αλλά πρέπει πρώτα να εξακριβώσετε: "Είστε ικανοί να γίνετε γκουρού του εαυτού σας ή όχι;" Με ταπεινότητα θα καταλάβετε. Αυτοί που νομίζουν ότι μπορούν να γίνουν γκουρού, πρέπει να γίνουν, επειδή Εγώ δεν μπορώ πια να ταξιδεύω από μέρος σε μέρος.

Και πρέπει εσείς να κάνετε τη δουλειά μου: να δίνετε Αυτογνωσία στους ανθρώπους. Αλλά πρέπει να είστε ικανοί να δίνετε μαζική Αυτογνωσία, τότε μόνο μπορείτε να είστε γκουρού. Εάν μπορείτε να δίνετε Αυτογνωσία σε μαζικό επίπεδο, τότε μόνο θα μπορέσετε να γίνετε γκουρού. Μπορείτε να χρησιμοποιήσετε την φωτογραφία Μου, όμως η Αυτογνωσία δεν πρέπει να γίνεται από τη φωτογραφία, αλλά από εσάς. Τότε μόνο μετά μπορείτε να γίνετε ένας γκουρού. Μπορεί να είναι είτε κυρίες είτε άντρες, και οι δύο, μπορούν να γίνουν γκουρού και να διαδώσουν τη Σαχάτζα Γιόγκα παντού. Από όλες τις περιοδείες Μου, στον Καναδά παρέλειψα να πάω και θα ζητούσα, κάποιοι από εσάς να πάτε στον Καναδά, γιατί είναι ένα πολύ όμορφο μέρος και έχουμε πολύ καλούς Σαχάτζα Γιόγκις εκεί. Εσείς πρέπει να αναλάβετε τώρα τη δουλειά μου. Δεν θα μπορώ να πηγαίνω παντού, όμως εσείς πρέπει να πηγαίνετε σε άλλες χώρες και να δημιουργήσετε καινούργιους Σαχάτζα Γιόγκις. Μπορείτε να το κάνετε.

Αρχικά, μπορείτε να χρησιμοποιήσετε τη φωτογραφία Μου όμως αργότερα, θα μπορείτε απλά να βάζετε τη φωτογραφία, αλλά να χρησιμοποιείτε τις δικές σας δυνάμεις και να δίνετε Αυτογνωσία. Μπορείτε να το κάνετε και αυτός είναι ο τρόπος που θα διαδώσουμε τη Σαχάτζα Γιόγκα σε όλο τον κόσμο. Έκανα ότι καλύτερο μπορούσα, αλλά δεν νομίζω ότι μπορώ να ταξιδεύω άλλο πια. Όπότε σας λέω ότι πρέπει εσείς να αναλάβετε και να τα βγάλετε πέρα. Αυτό δεν σημαίνει ότι Με ακυρώνεται, όχι, καθόλου. Είμαι εκεί μαζί σας και οπουδήποτε δουλεύετε να βάζετε τη φωτογραφία Μου, όμως πρέπει να δίνετε Αυτογνωσία. και προσπαθήστε να δίνετε μαζική Αυτογνωσία Αν αυτό δεν δουλέψει τότε να ξέρετε ότι δεν είστε γκουρού. Αν μπορείτε να δίνετε μαζική αφύπνιση, τότε μόνο είστε γκουρού. Διαφορετικά δεν είστε. Είπα ότι μπορείτε να χρησιμοποιείτε τη φωτογραφία Μου, αλλά εσείς πρέπει να δίνετε Αυτογνωσία στους ανθρώπους.

Αυτό είναι το σήμα ενός γκουρού. Ήδη γνωρίζετε ποια είναι τα διάφορα κέντρα και τι λείπει στους ανθρώπους. Τα έχω εξηγήσει πολύ καθαρά. Με τον ίδιο τρόπο θα δείτε ότι οι άνθρωποι που έρχονται για την Αυτογνωσία, έχουν κάποια μειονεκτήματα και θα βρείτε ποια από τα τσάκρα τους μπλοκάρουν. Ξέρετε πώς να καθαρίσετε αυτά τα τσάκρα και πρέπει να τους πείτε πώς να τα καθαρίσουν. Τώρα κατέχετε τη Σαχάτζα Γιόγκα και πρέπει να ξέρετε τι πρέπει να γίνει. Αν νομίζετε ότι κατέχετε τη Σαχάτζα Γιόγκα, αν πιστεύετε ότι την κατέχετε, τότε μπορείτε να γίνετε γκούρου, αλλά πρώτα από όλα πρέπει να διαπιστώσετε και να ανακαλύψετε για τον εαυτό σας, αν είστε γκουρού ή όχι. Τώρα είναι δική σας η ευθύνη να δώσετε Αυτογνωσία στους ανθρώπους. Και μπορείτε να το κάνετε αν έχετε τις δονήσεις ενός γκουρού. Οι γυναίκες αποκαλούνται γκουρουί, όχι γκουρού, αλλά γκουρουί, αλλά μπορούν να ονομάζονται και γκουρού.

Και μπορούν και αυτές να κάνουν αυτή τη δουλειά πολύ καλά. η λύση στα προβλήματα των ανθρώπων, δεν θα είναι δύσκολη έπειτα. Μόλις πάρουν την Αυτογνωσία τους, τα προβλήματά τους θα λυθούν. Έχετε μια μεγάλη δύναμη, που όλοι πρέπει να τη χρησιμοποιήσετε. Αρχικά, μπορείτε αν θέλετε να είσαστε σε μια ομάδα και μετά πρέπει να το κάνετε ατομικά. Μπορείτε να φανταστείτε, αν όλοι εσείς γίνετε γκουρού, πόσους πολλούς Σαχάτζα Γιόγκς θα αποκτήσουμε σε όλο τον κόσμο; Οτιδήποτε διδάσκετε, πρέπει να το εφαρμόζετε. Κάποιος που πίνει, δεν μπορεί να γίνει γκουρού. Κάποιος που φλερτάρει και έχει ανήθικη ζωή, δεν μπορεί να γίνει γκουρού. Πρώτα από όλα, εξετάστε τον εαυτό σας: Είστε καθαροί ή όχι; Αν υπάρχουν δαιμονισμένοι άνθρωποι που προσπαθούν να γίνουν γκουρού, δεν μπορούν. Με ειλικρίνεια πρέπει να δείτε στη φωτογραφία Μου, και αν είστε υπό την κατοχή πνευμάτων, δεν μπορείτε να είστε γκουρού.

Για να γίνετε γκουρού, πρέπει πρώτα απ’όλα να κριτικάρετε τον εαυτό σας, να ανακαλύψετε τον εαυτό σας ολοκληρωτικά και μετά μπορείτε να γίνετε γκουρού. Δεν θέλω να το πω σε κανένα προσωπικά, όμως όλοι μπορείτε να το ανακαλύψετε. Αν 4 ή 5 άτομα μαζευτούν μαζί, μπορούν να βρουν μεταξύ τους, αν είναι εντάξει ή όχι, αν κάτι λείπει, αν μπλοκάρουν. Αλλά αν πουν ότι είστε εντάξει, τότε μπορείτε να γίνετε γκουρού και να κηρύξετε τη Σαχάτζα Γιόγκα. Αυτή είναι η ευθύνη σας. Με αυτόν τον τρόπο θα εξελιχθεί η Σαχάτζα Γιόγκα. Αλλιώς όταν Εγώ αποσυρθώ ή δεν πηγαίνω πουθενά, η Σαχάτζα Γιόγκα θα πάει χαμένη. Τώρα είναι στο χέρι σας να μεταλαμπαδεύσετε το φως. Τώρα είναι δική σας ευθύνη Έχετε πάρει την Αυτογνωσία σας. Εγώ γεννήθηκα με την ευθύνη.

Γεννήθηκα με όλη την κατανόηση. Τώρα και εσείς καταλαβαίνετε τον εαυτό σας. Μην αποδοκιμάζετε τον εαυτό σας, εφόσον αρχίζετε την Αυτογνωσία σας, αλλά προσέξτε να μην γίνετε εγωιστές. Πρέπει να είστε πολύ ταπεινοί, πολύ ταπεινοί με όλους. Κάντε το να δουλέψει, γιατί αν δεν είναι αφυπνισμένες ψυχές, δεν πρέπει να τους αποδοκιμάζετε, αλλά να τους λέτε πολύ υπομονετικά και γλυκά, ότι δεν είναι καλά. Πείτε τους πώς να διαλογίζονται, πώς να βελτιωθούν. Τώρα έχετε μια πολύ μεγάλη ευθύνη. Στην πραγματικότητα Εγώ έχω κάνει αυτή τη δουλειά και μπορείτε και εσείς. Όλοι λοιπόν πρέπει να γίνετε γκουρού. Αυτή είναι η μέρα του Γκούρου Πούρνιμα και σας ευλογώ όλους να γίνετε γκουρού.

Ό, τι έχετε τώρα, μην το χαραμίσετε. Μην το πετάξετε, αλλά χρησιμοποιήστε το για την καλυτέρευση των ανθρώπων. Στην αρχή, μπορεί να είστε 4, 5 άτομα μαζί και μετά πρέπει να χωριστείτε, πρέπει να δώσετε χρόνο στην κατάσταση. Έχετε την Αυτογνωσία σας, αλλά πρέπει να δώσετε Αυτογνωσία, αλλιώς η κατάστασή σας δεν είναι εντάξει, δεν είναι κανονική. Σήμερα λοιπόν θέλω να σας πω, ποιες είναι οι ποιότητες που χρειάζεται ένας γκουρού. Πρώτα από όλα, πρέπει να είναι ένα άτομο που δεν ταυτίζεται. Αυτό δεν σημαίνει ότι θα εγκαταλείψετε τις οικογένειές σας ή κάτι ανάλογο. Αλλά πρέπει να έχετε μια αποστασιοποιημένη θέση. Αν κάποιος από την οικογένειά σας κάνει λάθος, πρέπει να φύγετε μακριά από αυτόν ή από αυτήν. Δεύτερον, μέσα από την Αυτογνωσία σας μπορείτε να δείτε ότι μπορείτε να σκορπάτε ευτυχία και να απομακρύνετε τα προβλήματά τους.

Έχετε δει όσα έχω κάνει και μπορείτε να τα κάνετε και εσείς. Έχετε τη δύναμη να τα κάνετε, αλλά να μην είστε υποκριτές. Να μην έχετε υποκρισία, αλλιώς θα χαλάσετε το όνομα της Σαχάτζα Γιόγκα. Αν είστε σίγουροι για τον εαυτό σας, τότε μόνο πρέπει να γίνετε γκουρού και να αναλάβετε τη δουλειά της Σαχάτζα Γιόγκα. Νομίζω ότι σας δίνω όλες Μου τις ευλογίες και όλη Μου την υποστήριξη, έτσι ώστε τώρα να αναλάβετε εσείς και να γίνετε γκουρού. Μπορείτε επίσης να κάνετε όλες τις Πούτζες και μετά να χρησιμοποιείτε τη φωτογραφία. Έχετε δει πως πρέπει κανείς να το δουλέψει και αν κάποιος έχει κάποιο ελάττωμα, μπλοκάρει κάποιο τσάκρα, τότε πρέπει να του πείτε πώς να το διορθώσει. Στη φωτογραφία είναι το καλύτερο και πολύ ταπεινά πρέπει να τους λέτε τι πρέπει να γίνει και μπορείτε να σώσετε όλους τους ανθρώπους. Τώρα Εγώ δεν είμαι πια διαθέσιμη υπό την έννοια, ότι έχω κάνει ότι καλύτερο μπορούσα και νομίζω δεν θα μπορέσω να το ξανακάνω. Δεν οφείλεται στην προχωρημένη ηλικία Μου, αλλά θέλω να σας δώσω απόλυτη ελευθερία στην εξάπλωση της Σαχάτζα Γιόγκα.

Το λάβατε δωρεάν και πρέπει επίσης να το προσφέρετε στους ανθρώπους δωρεάν, να μην τους χρεώνετε. Στις Πούτζες να είστε προσεκτικοί, να μην βάζετε τον εαυτό σας στην Πούτζα, μέχρι να είστε καταξιωμένοι και να είστε σίγουροι ότι έχετε δημιουργήσει τουλάχιστον 100 Σαχάτζα Γιόγκις, καλούς Σαχάτζα Γιόγκις. Τότε, μπορούν να κάνουν και τη δική σας Πούτζα. Αλλά το καλύτερο είναι να περιμένετε και να δείτε. Δεν μπαίνετε σε αυτή τη διαδικασία με τις Πούτζες, μέχρι να έχετε κάνει 1000 ανθρώπους ο καθένας, μετά θα έχετε το δικαίωμα της Πούτζας. Αλλά μπορείτε να κάνετε Πούτζα με τη φωτογραφία Μου, μέχρι να είστε απολύτως εντάξει. Το να έχει κανείς αυτοπεποίθηση είναι το κυριότερο. Μην αποδοκιμάζετε τον εαυτό σας. Είστε όλοι αφυπνισμένες ψυχές, αλλά αυτοί που νομίζουν ότι μπορούν να γίνουν γκουρού, μπορούν και πρέπει να προσπαθήσουν. Πρέπει να έχετε υπομονή με τους αναζητητές.

Δεν μπορείτε να θυμώνετε και να είστε οξύθυμοι. Εκτός και αν προσπαθήσουν να σας δημιουργήσουν προβλήματα, δεν πρέπει να χάνετε την υπομονή σας. Πρέπει να είστε ήρεμοι. Οι πιο πολλοί γκουρού είναι πολύ οξύθυμοι ή ήταν στο παρελθόν. Επειδή ήταν πολύ απασχολημένοι με τα νεύρα τους, νομίζω ότι δεν μπορούσαν να παράγουν τίποτα λογικό. Δεν μπορούσαν ποτέ να δώσουν Αυτογνωσία. Γι ́ αυτό πρέπει να σας προειδοποιήσω: ελέγξτε τα νεύρα σας. Παρατηρήστε τον εαυτό σας αν θυμώνετε, τότε δεν μπορείτε να γίνετε γκουρού. Ο γκουρού πρέπει να είναι ένα άτομο με αγάπη, με πολύ αγάπη και κατανόηση. Μετά πρέπει να είστε ταπεινοί, να μην κακομεταχειρίζεστε τους ανθρώπους, να μην τους φωνάζετε.

Αν παραφέρονται, μπορείτε να τους ζητήσετε να φύγουν, αλλά μη φωνάζετε. Αν νομίζετε ότι κάποιος παραφέρεται, μπορείτε να ζητήσετε από αυτό το άτομο να βγει έξω, αλλά δεν χρειάζεται να φωνάξετε ή να θυμώσετε με αυτό το άτομο. Η ευθύνη τώρα είναι πολύ μεγάλη. Έχετε πάρει την Αυτογνωσία, έτσι μπορείτε 4 ή 5 από εσάς να δημιουργήσετε μια ομάδα της Σαχάτζα Γιόγκα και να δίνετε Αυτογνωσία στους ανθρώπους. Προσπαθήστε. Φυσικά, η φωτογραφία Μου θα είναι εκεί, αλλά και πάλι πρέπει να προσπαθήσετε. Προσπαθήστε να καταλάβετε, ποια είναι τώρα η ευθύνη σας. Αν σας δίνεται μια θέση, πρέπει πάντα να πορεύεστε σύμφωνα με την ευθύνη αυτής της θέσης. Με τον ίδιο τρόπο, αν γίνετε γκουρού, έχετε ένα συγκεκριμένο επίπεδο ευθύνης ότι η συμπεριφορά σας να είναι πολύ καλή πρώτα απ'όλα. Στην αρχή δεν μπορείτε να τους λέτε να μην πηγαίνουν στην εκκλησία ή να μην κάνουν το ένα ή το άλλο.

Πρώτα τους δίνετε Αυτογνωσία και μετά μπορείτε να τους μιλήσετε. Στην αρχή δεν πρέπει να τους λέτε, γιατί θα σας αποφεύγουν. Δεχτείτε τους όπως είναι. Στην αρχή δεν πρέπει να θεραπεύετε ανθρώπους, αν είναι δυνατόν. Μπορείτε να χρησιμοποιήσετε τη φωτογραφία Μου αρχικά. Αλλά μην τους θεραπεύετε. Αργότερα αν είστε σίγουροι, τότε 4 ή 5 άτομα μαζί πρέπει να δουλέψουν σε αυτό το άτομο. Το να θεραπεύει κανείς δεν είναι εύκολο και μπορεί να μπλοκάρετε. Γι'αυτό πριν δουλέψετε σε οποιονδήποτε, πρέπει να κάνετε μπάνταν. Το μπάνταν είναι πολύ καλό.

Ακόμα και όταν πηγαίνετε έξω, πρέπει να κάνετε μπάνταν. Πρέπει επίσης να δίνετε πολύ καλές ομιλίες, αν είναι δυνατόν. Τώρα γνωρίζετε τόσα πολλά ρπάγματα και μπορείτε να τους μιλάτε. Είναι μια πολύ μεγάλη ευθύνη. Εγώ δουλεύω από το έτος 1970 και για τόσα πολλά χρόνια μέχρι σήμερα, δουλεύω τόσο σκληρά, αλλά δεν μπορώ να το κάνω πια. Πρέπει να επιστρέψω και να ξεκουραστώ, όπως όλοι έχουν πει και εσείς επίσης θα συμφωνήσετε. Αλλά μπορείτε να τους πείτε για Εμένα αν είναι απαραίτητο, αλλά χρησιμοποιήστε τη φωτογραφία Μου. Κάθε φορά που έχετε κάποια συνάντηση, χρησιμοποιείτε τη φωτογραφία Μου. Αυτοί που νομίζουν πως μπορούν να είναι λίντερ και γκουρού, πρέπει πρώτα να δουν τις δικές τους δονήσεις. Διαλογιστείτε στη φωτογραφία Μου και ανακαλύψτε το.

Πρέπει να είστε απόλυτα ειλικρινείς, ότι είστε εκατό τοις εκατό εντάξει, ότι δεν έχετε κανένα μπλοκάρισμα και μετά μπορείτε να γίνετε γκουρού. Πρέπει να γίνετε. Στην αρχή, μπορεί να έχετε δύο ανθρώπους, ύστερα τρεις. Εγώ άρχισα με πέντε. Μπορείτε λοιπόν να φανταστείτε πως μπορεί κανείς να το κάνει. Δοκιμάστε με δυο, τρεις, πέντε και παραπάνω. Μπορείτε και να το διαφημίσετε αργότερα. Αν έχετε δώσει ας πούμε Αυτογνωσία σε δέκα ανθρώπους, μπορείτε να ξεκινήσετε τη δική σας οργάνωση ή όπως θέλετε να το αποκαλέσετε και να το δουλέψετε. Τώρα έχετε τη δύναμη, έχετε το δικαίωμα. Αλλά πρέπει να έχετε όλοι σας την ιδιοσυγκρασία, το ταμπεραμέντο.

Στην αρχή, πρέπει να είστε πολύ υπομονετικοί και ευγενικοί, πολύ ευγενικοί. Σταδιακά θα δείτε ότι μπορείτε να θεραπεύετε ανθρώπους. Στην αρχή μπορείτε να χρησιμοποιείτε τη φωτογραφία Μου για να θεραπεύετε, μετά θα δείτε ότι μπορείτε να θεραπεύσετε. Αρχικά με τις δονήσεις θα βλέπετε ποια τσάκρα μπλοκάρουν, ποια είναι καλά και ποια είναι άσχημα. Και μετά πρέπει να τα διορθώσετε. Εάν υπάρχει κάτι λάθος πρέπει να το διορθώσετε και τότε να γίνετε γκουρού. Δεν μπορείτε να γίνετε γκουρού απλώς με το να δεχτείτε ότι είστε γκουρού, αλλά πρέπει να έχετε τον απόλυτο έλεγχο του εαυτού σας, πρέπει να κρίνετε τον εαυτό σας. Πρώτα από όλα, πρέπει να βρείτε αν μπορείτε να γίνετε γκουρού και μετά μπορείτε να μου στείλετε τις αναφορές σας. Θα χαρώ πολύ να μαθαίνω πόσους ανθρώπους έχετε. Με αυτόν τον τρόπο θα εξαπλωθεί η Σαχάτζα Γιόγκα, αναμφίβολα.

Δεν μπορεί να μείνει σε αυτό το επίπεδο επειδή αποσύρομαι, αλλά επειδή είστε πια τόσο πολλοί Σαχάτζα Γιόγκις θα εξελιχθεί και θα λειτουργήσει. Αλλά νομίζω ότι δεν μπορώ να ταξιδεύω άλλο και θα επιστρέψω. Δεν θα μπορέσω να επιστρέψω. Δεν είναι δυνατό. Γι’ αυτό καλύτερα να τα βγάλετε πέρα εσείς Πρέπει να μου γράφετε αν έχετε δυσκολίες. Αν κάποιος μπλοκάρει ή κάτι άλλο, αν έχετε προβλήματα. Δεν νομίζω να σας κριτικάρει καμία εφημερίδα. Το έχουν κάνει αυτό για Μένα, αλλά όχι για εσάς. Πρέπει να Μου υποσχεθείτε όλοι σας, ότι θα προσπαθήσετε να γίνετε γκουρού. Δεν πήρα χρήματα από εσάς.

Δεν πήρα τίποτε από εσάς. Το μόνο που θέλω είναι να διαδώσετε τη Σαχάτζα Γιόγκα. Στην αρχή, ακόμα και στις Πούτζες μην παίρνετε δώρα ή χρήματα. Μπορείτε μόνο να πάρετε λίγα χρήματα αν χρειάζεστε για την αίθουσα ή για κάποιο μεγάλο χώρο, αλλά αυτό θα χρειαστεί πολύ αργότερα. Αρχικά προσπαθήστε με λίγους ανθρώπους. Θα αναπτυχθεί πολύ καλά. Ένα άλλο πράγμα είναι ότι Πούτζα δεν πρέπει να τους επιτρέψετε να κάνουν σε εσάς, αρχικά. Μέχρι να κάνετε 300 Σαχάτζα Γιόγκις, δεν μπορείτε να τους ζητήσετε να σας κάνουν Πούτζα. Μπορείτε να χρησιμοποιήσετε τη φωτογραφία Μου για την Πούτζα αρχικά. Αλλά να είστε πολύ προσεκτικοί, γιατί τώρα έχετε δυνάμεις και αυτό μπορεί να θρέψει το Εγώ σας.

Ίσως να αρχίσετε να σκέφτεστε ότι είστε σπουδαίοι. Όχι. Πρέπει να σώσετε τον κόσμο. Όλη μου η δουλειά είναι αυτή, και σας ζητώ να Μου γράφετε στην Ινδία, αν υπάρχει κάποια δυσκολία. Επίσης να Μου γράφετε για το πως διαδίδετε τη Σαχάτζα Γιόγκα, τι συμβαίνει θα ήλθελα πολύ να το ξέρω. Αλλά νομίζω ότι καταλαβαίνετε ότι πρέπει να αποσυρθώ τώρα. Δεν μπορώ να ταξιδεύω. Αν έχετε κάποια ερώτηση, κάντε τη. Όσοι έχουν αυτοπεποίθηση ότι μπορούν να γίνουν γκουρού, να σηκώσουν το χέρι τους. Ω, τόσοι πολλοί!

Ένα χέρι μόνο, όχι δύο. Αν κάποιος βγάζει λεφτά, πρέπει να του πείτε να μην το κάνει και επίσης να γράφετε σε Εμένα. Δεν πρέπει να παίρνετε λεφτά αρχικά. Αλλά όταν θα έχετε 3000 ανθρώπους, μπορείτε να γιορτάζετε όλες τις μέρες λατρείας. Αλλά πρέπει να κάνετε τουλάχιστον 3000 μαθητές ο καθένας, πριν ζητήσετε να σας κάνουν Πούτζα. Υπάρχουν κάποιοι άνθρωποι που δεν μπορούν να γίνουν γκουρού, που μπλοκάρουν και έχουν προβλήματα. Εάν έχετε προβλήματα μη γίνετε γκουρού, γιατί αυτό θα σας πειράξει. Αλλά αν νομίζετε ότι είστε καθαροί και ανοιχτοί, τότε μπορεί να γίνετε γκουρού. Υπάρχει καμία ερώτηση; Θα ανοίξω ένα κέντρο για τη Διεθνή Σαχάτζα Γιόγκα και όταν θα έχετε κάνει 300 Σαχάτζα Γιόγκις, μπορείτε να τους ζητήσετε να σας κάνουν Πούτζα και να πάρετε λεφτά. Μέχρι τότε αν πάρετε χρήματα, μπορείτε να τα στείλετε σ’ αυτό το κέντρο.

Θα υπάρχει μια επιτροπή έντεκα μελών περίπου σε αυτό το κέντρο και θα το ανακοινώσω. Αν έχετε κάποια ερώτηση, κάντε την τώρα. Στους πρώτους 300, μην παίρνετε χρήματα, εκτός για την αίθουσα και ίσως για άλλα έξοδα. Αλλά μην παίρνετε λεφτά για τον εαυτό σας. Μπορείτε τώρα να σηκώσετε πάλι το χέρι σας, πόσοι θα θέλατε να γίνετε γκουρού; Είθε ο Θεός να σας ευλογεί. Έχετε καθόλου ερωτήσεις; Μπορείτε να παίρνετε χρήματα ως οργανισμός, επειδή χρειάζεστε μια αίθουσα, μικρόφωνα και όλα αυτά τα πράγματα, αλλά δεν πρέπει να παίρνετε χρήματα για προσωπική σας χρήση. Πρέπει να είστε πολύ προσεκτικοί. Μέχρι να έχετε 300 Σαχάτζα Γιόγκις. Μπορείτε να δημιουργήσετε μια ομάδα πέντε έως δέκα ατόμων και να ξεκινήσετε τη δουλειά σας. Θα το απολαύσετε.

Αν κάποιος έχει κάποιο πρόβλημα, ας Με ρωτήσει, Πρέπει να πάω στον Καναδά, δεν έχω πάει εκεί, αλλά θα προσπαθήσω να βρω λίγο χρόνο. Πρώτα τώρα πρέπει να πάω στη Ρωσσία και μετά στον Καναδά. Πρέπει να δουλέψετε πιο πολύ μέσα στη χώρα σας παρά έξω, αρχικά και μετά να τη διαδώσετε παντού. Ξανά, ας δούμε πόσοι θέλετε να γίνετε γκουρού; Ω! Τι μεγάλος αριθμός! Σας ευχαριστώ πάρα πολύ. Σας ευχαριστώ. Σας ευχαριστώ όλους.
