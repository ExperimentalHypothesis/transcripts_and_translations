Public Program. New York (USA), 22 August 2002.

Kumarran kaikille totuuden etsijöille.

Oikeastaan me kaikki etsimme totuutta, todella monet meistä, mutta toistaiseksi monetkaan eivät ole löytäneet sitä, ja he ovat eksyksissä. Mutta mitä on totuus? Mikä on totuus teistä itsestänne? Totuus on se, että te ette ole tämä keho, ette ole nämä tunteet, mutta mitä te olette? Te olette henki. Kaikki suuret pyhimykset ja inkarnaatiot ovat kertoneet, että te olette henki, ja se, mitä yritämme löytää, on oma minuutemme. Olemme tutkimassa tätä itsestämme. Olemme myös tehneet paljon virheitä harhautuneiden ihmisten opastuksella, mutta Minun on kerrottava, että jokaisen meidän sisällä on sisäänrakennettu järjestelmä, joka johdattaa teidät oman minuutenne luo ja antaa teille itseoivalluksenne. On yllättävää, että Kundaliinista ei ole puhuttu mitään tähän mennessä. Teidän kaikkien sisällä on voima, joka on Kundaliini, joka on kolmelle ja puolelle kierrokselle kiertynyt energia kolmioluunne takana, tai se on sen sisällä, ja se odottaa siellä hetkeä, jolloin se voi herätä ja nousta eri keskusten kautta ylös läpi päälaen aukilealueen.

Tällä tavalla te saatte itseoivalluksenne, kun tunnette viileää virtausta tulevan ulos päälaeltanne. Se on toteutumistapahtuma. Se ei tapahdu luentoni takia, sitä ei saavuteta lukemalla tai muulla. Se on toteutuminen, jonka on tapahduttava. Jos se ei tapahdu, se ei haittaa. Saatte sen seuraavalla kerralla, mutta useimmat saavat sen kollektiivisesti. On yllättävää, että ihmiseltä on kestänyt niin monta vuotta päästä tälle tasolle, jolla he pyytävät todellista asiaa. Tämä on teidän omanne, tämä voima on omanne. Ja se vain odottaa siellä herättämistään. Mikään määrä luentoja tai lukemista ei auta teitä.

Ainoa asia, mitä tarvitaan, on hiljainen mieli, ja se toimii. Se toimii kaikissa olosuhteissa. Se on yllättävää, ehkä aika oli nyt otollinen, ja kaiken oli tarkoitus mennä näin. Olen ollut tässä maassa monta kertaa aikaisemminkin. Kun tulin ensimmäisen kerran, olin hämmästynyt, kuinka ihmiset juoksivat valheellisuuden perässä. Luovuin toivosta. Palasin yhdeksän vuoden jälkeen ja ajattelin, mikä näitä ihmisiä oikein vaivaa? Miksi he eivät ymmärrä, mitä heidän pitää saavuttaa, mitä saada itselleen? Se, mistä kaikki pyhimykset ja inkarnaatiot ovat kirjoittaneet ja puhuneet. En voinut ymmärtää, miksi he tyytyivät kaikenlaiseen väärään ja typerään.

Jotenkin nämä gurut epätotuuksineen tulivat Amerikkaan ja menestyivät täällä. On hyvin surullista, että olemme menettäneet niin monia hienoja etsijöitä heidän touhujensa takia. Minun on nyt kerrottava teille eräs yksinkertainen asia, joka teidän pitää tietää, että teillä on kaikki oikeus tuntea itsenne, tulla oivaltaneiksi, jokaisella teistä on oikeus siihen. Kukaan ei voi pakottaa sitä teille, eikä kukaan voi kieltää sitä teiltä. Se on teidän perusoikeutenne, jonka avulla voitte saada itseoivalluksenne. Riittää, että olette ihminen; olittepa sitten amerikkalainen, intialainen tai minkä tahansa muun maalainen, jokaisella on oikeus saada itseoivalluksensa. Se, mitä tapahtuu itseoivalluksen seurauksena, on asian ydin. Ensinnäkin, te alatte tuntea Jumalallisia värähtelyjä sormenpäissänne. Jumalallisia värähtelyjä, jotka ovat kuin viileää tuulta, ja se alkaa virrata käsienne kautta. Saatatte ihmetellä, kun se tapahtuu, ja alatte ehkä epäillä.

Tiedän ihmisiä, jotka sulkivat kaikki ovet ja ikkunat ja halusivat näin testata tunsivatko he tätä viileää tuulta. Kyllä tunnette! Se on merkki siitä, että teistä itsestänne virtaa puhdasta värähtelyä. Tämän seurauksena voi tapahtua monia muitakin asioita. Mutta kaikkein tärkein asia on se, että teistä tulee hyvin rauhallinen henkilö. Teistä tulee hyvin tasapainoinen, ja teistä tulee se todistaja, josta kaikki uskonnot ovat puhuneet. Pääsette tähän todistajan tilaan. Ja kun teistä tulee todistaja, näette kokonaisuuden, koko maailman aivan toisenlaisella tavalla. Te tulette todistajaksi. Se on tila, jossa te tarkkailette kaikkea.

Te ette reagoi, te vain tarkkailette, ja pelkkä läsnäolonne auttaa ihmisiä. Tiedän, että Amerikka on nykyään hyvin vaikeassa tilanteessa, ja ihmiset ovat aika lailla peloissaan. Jos he olisivat oivaltaneita, he eivät olisi lainkaan peloissaan. Oivalluksen voima on niin suuri, se ei valaise pelkästään teitä, se valaisee myös muita, se valaisee ilmapiirin. On siis hyvin tärkeää, että teette viimeisen läpimurron evoluutiossanne ja pääsette sille tasolle, jota kutsumme itseoivallukseksi. Se on sisäänpääsy Jumalallisiin voimiin, ja tätä henkisyyden valtakuntaa on hyvin hyvin... on yllättävän vaikeaa ymmärtää muuten. Mutta kun teistä tulee oivaltaneita, tiedätte automaattisesti mitä se on. Teistä tulee hyvin herkkiä, ja samalla olette hyvin suojattuja. Pystytte ratkaisemaan monia ongelmia. Voitte tehdä monia asioita, joita ette voineet kuvitellakaan tekevänne.

Syy on siinä, että nyt olette saaneet voiman Kaikkein Korkeimmalta. Tätä te kaikki olette etsineet, ette mitään muuta. Tätä te haluatte, ette mitään muuta. Ja tämä teidän pitää saada. Ei ole mitään hyötyä kulkea sokeasti johonkin ja löytää jotakin mistä ette tiedä mitään. Tämän avulla terveytenne paranee, vaurautenne paranee, luonteenlaatunne paranee, ja teistä tulee hyvin myötätuntoinen ja niin hieno persoona, että ihmiset ihmettelevät kuinka teistä on tullut sellainen. Teistä tulee kollektiivinen, hyvin kollektiivinen. Olen yllättynyt siitä, kuinka tällainen kollektiivisuus on tullut kaikkiin sahaja-joogeihin, ja kuinka he ovat saaneet sen toimimaan. Se on hyvin kaunista, ja vaikka olisitte kotoisin mistä tahansa maasta, ja olisitte kuinka etäällä toisistanne, eivätkä ihmiset tuntisi toisiaan, vallitsee silti rakkaus ja ymmärrys keskuudessanne. Joskus Minun on vaikeaa ymmärtää, kuinka kauniilla tavalla he toimivat ja seurustelevat keskenään ja oppivat toisiltaan.

Sellainen rakkaus, myötätunto ja voima on silloin teidän omaanne, teidän omaanne. Teidän ei tarvitse maksaa siitä. Teidän ei tarvitse tehdä mitään sellaista; teidän tarvitsee vain herättää Kundaliininne, mikä on hyvin helppoa, ja kaikki alkaa toimia. Nyt on mielestäni tullut aika suurten joukkojen heräämiselle, nyt on sen aika, ja siksi meidän on tehtävä se. Minusta tässä ei ole kysymys mistään ihmeestä. Jos katsotaan evoluutiotamme, kuinka olemme siirtyneet vaihe vaiheelta ylöspäin. Mitä meidän pitää saavuttaa näin ihmisen tasolla? Miksi olemme ihmisiä? Mikä on meidän roolimme kokonaisuudessa? Te olette henkisiä persoonia.

Teidän on tultava sellaisiksi henkisiksi persooniksi. Sellaiseksi ei tulla kirjoja lukemalla tai rituaaleja suorittamalla. Kundaliini nousee vain teidän itsenne sisällä, kulkee eri keskusten läpi ja yhdistää teidät Jumalalliseen voimaan, joka on kaikkialla. Sitten opitte mitä se on, miten se toimii, miten se auttaa ja kouluttaa teitä ja antaa teille tietoa. Se on todella merkittävä asia, ja se toimii jokaisessa maassa. Kummastuksekseni ihmiset sanoivat Minulle, että Amerikassa se ei kyllä onnistu. Kysyin: "Miksi?" "Koska siellä ihmiset ovat vain gurujen perään, jotka rahastavat ja toimivat suureellisesti". Sanoin: "Hyvä on. Loppujen lopuksi he ovat kuitenkin ihmisiä.

Ja ihmisinä kaikki ajatukset voivat muuttua. Ja he etsivät itselleen rauhaa ja iloa." Minun on sanottava, että Amerikassa se on nyt saanut aikaa ihmeitä. Kaikissa kaupungeissa on nyt ihmisiä, jotka seuraavat Sahaja Yogaa. Jokainen, joka on tullut luokseni, on aivan samanlainen, kuin kuka tahansa sahaja-joogi missä muussa maassa tahansa. Voitteko uskoa? Ei ole mitään eroa heidän ilmaisussaan, rakkaudessaan tai myötätunnossaan. He ovat kaikki niin hyviä ja kauniita. On uskomatonta, kuinka he ovat unohtaneet kaikki erimielisyydet. Ja kuinka he viihtyvät keskenään ja ovat niin täynnä rakkautta ja nautintoa.

Tämä alue, on hyvin erilainen jolle olette nyt astumassa, ja pääsette sinne tekemättä yhtään mitään, vain teidän Kundaliininne nousee ja antaa teille itseoivalluksen. Se on vaivatonta. Teiltä ei vaadita mitään ponnistuksia, ei mitään päällä seisomisia tai muuta. Vain paikallanne istumalla te saatte itseoivalluksenne. Ja kun olette saaneet sen, alatte kasvaa siihen. Kasvatte siihen todella hyvin. Voimaannutte. Saatte vain ihmetellä sitä. On ihmisiä, jotka eivät ole koskaan kirjoittaneet runoja; yhtäkkiä heistä tulee runoilijoita. On ihmisiä, jotka eivät ole pystyneet nousemaan lavalle pelkonsa takia, joista on tullut hyviä puhujia.

On muusikoita, jotka ovat sanoneet: Äiti, ennen emme osanneet laulaa. Kaikenlainen luovuus tulee esiin. Miten se tulee ja kuinka se alkaa yhtäkkiä, sitä he eivät osaa sanoa. Teistä tulee valtavan luovia, ja alatte arvostaa hienovaraisella tavalla muidenkin luovuutta. Sitten, tämä typerä asia, ahneus, joka on nyt saanut valtaansa teidänkin maanne, on tällainen: kun ihmiset saavat hieman rahaa, se saa heidät ahneiksi. Yksinkertainen totuus. Sahaja Yogan myötä ei ole ahneutta, se katoaa. Olette tyytyväisiä. Miksi haluatte niin monta autoa, monta lentokonetta? Ette tarvitse.

Koska teistä tulee viisaita! Tulee, tuleminen on avainsana. Teistä tulee niin viisas, että ette kaipaa mitään tavaroita. Olette äärimmäisen tyytyväisiä. Ja sen seurauksena olette kokonaan, täydellisesti siunattuja kauniilla elämällä, ja teillä on kaikkea, mitä haluatte. Tämä kaikki on Jumaluuden siunauksia. Ja saatte kokea niin monia ihmeitä, että saatte vain ihmetellä, kuinka teitä on siunattu. Mitä olette tehneet tämän ansaitaksenne? Olette nyt henki. Nämä ovat hengen siunauksia.

Ihmiset parantuvat täysin vaivoistaan, mutta heistä tulee myös hyvin myötätuntoisia, äärimmäisen myötätuntoisia. Eivätkä he tiedä, mistä tällainen myötätunto on tullut heihin - hyvin myötätuntoisia. Kolmanneksi, heistä tulee ajatuksettomasti tietoisia. Se tarkoittaa täydellistä sisäistä hiljaisuutta. Kun näette jotain, menette hiljaisuuteen. Ette reagoi, te vain näette. On hyvin nautinnollista vain nähdä selkeästi. Mutta kun näette jotain, teidän värähtelynne toimivat. Persoonallisuutenne on niin voimallinen, että kun näette jotain, värähtelynne alkavat toimia ja hoitavat kaiken. Ne voivat ratkaista kaikenlaisia ongelmia.

Nämä värähtelyt voivat kertoa mikä toisessa ihmisessä on vikana, mikä joissain maissa on vialla. Ja tiedätte myös, miten viat saadaan hoidettua. Jos saatte tietää, miten ne hoidetaan, ongelma on ratkaistu. Tämä on niin lempeää ja hellää, että teidän ei tarvitse taistella sen kanssa, se vain toimii. Teissä kaikissa on kyky tulla tällaisiksi voimallisiksi persooniksi, myötätuntoisiksi, rakastaviksi ja ymmärtäväisiksi, ja teissä kehittyy ajatukseton tietoisuus, joka on hyvin tärkeä tila, jossa te ette tunne kyllästymistä tai hermostuneisuutta, vaan katselette täysin ääneti kaikkea, ja teistä tulee niin hyväntahtoinen persoona, että kaikista teidän kanssanne tekemisissä olevista tulee myös hyväntahtoisia. Voitte antaa oivalluksia muille. Voitte tehdä sen aivan itse. Ette pelkästään itse saa oivallustanne, vaan voitte antaa oivalluksen toisille. On hämmästyttävää kuinka voimallisia teistä tulee. Voitte muuttaa ilmapiiriä.

Voitte työstää monia asioita vain kättänne pyöräyttämällä, ja kaikki huonot asiat, sellaiset, jotka ovat vahingollisia, jäävät pois helposti, ette enää pidä niistä. Ja suojelette myös itseänne. Olette täysin suojassa kaikilta pahantekijöiltä. On siis tärkeää, että teistä tulee sellainen voimallinen persoona, jota kutsun henkiseksi ihmiseksi. Ihmiset ovat puhuneet siitä ja on sanottu kaikenlaista. On luettu kaikenlaisia tarinoita. Nyt on tullut toteutumisen aika. Tämä on teille niin tärkeä asia; on hyvin tärkeää, että saatte sen itsellenne. Nyt on sen aika. Se on teidän oikeutenne, teidän perusoikeutenne päästä siihen tilaan, jossa teistä tulee täysin henkisiä persoonia, joilla on voima, ja jotka tietävät kuinka käyttää tätä voimaa ja saada asioita kuntoon.

Se on yllättävää, että mitä edistyneempiä olemme, sitä vähemmän on mahdollisuuksia, koska olemme eksyksissä edistyneisyyden viidakossa. Kaikesta tästä huolimatta ihmisten on vaikeaa elää sellaisessa kiireisessä ilmapiirissä, joten he tulevat Sahaja Yogaan ja muuttuvat täysin rauhallisiksi. Mikä tahansa tilanne onkin, millaista elämä onkin, he pysyvät täysin rauhallisina. Tuotte rauhaa myös toisille. Olen pitänyt tuhansia puheita kaikkialla maailmassa, ja Minusta tämä toimii. Se todella toimii. Minulta pyydettiin lupaa muutamiin kysymyksiin. Voitte kyllä esittää kysymyksiä Minulle, mutta ongelma on siinä, että kysymykset voivat olla joskus aika hölmöjä. Jos haluatte tuhlata aikaa hölmöilyyn, voitte kysellä, ei se haittaa Minua. No, haluaako joku esittää Minulle kysymyksiä?

Oliko joku, joka halusi kysyä jotakin? Eikö? Hyvä on. Nyt teemme sitten itseoivallusharjoituksen. Se on hyvin yksinkertainen. Teidän pitää nyt laittaa molemmat kätenne Minua kohti tällä tavalla. Hyvä. Nyt, sulkekaa silmänne. Olkaa hyvä, sulkekaa kaikki silmänne. Tässä ei hypnotisoida ketään.

Eli, sulkekaa silmänne. Laittakaa ensin vasen käsi Minua kohti ja oikea käsi päälaen päälle, aukilealueen päälle, vasen käsi Minua kohti. Sitten, laittakaa oikea käsi Minua kohti, ja laittakaa vasen käsi päälaelle niin, että se ei kosketa päälakea, päälaen yläpuolelle. Ei molempia käsiä, yksi käsi päälaelle, vain yksi. Pitäkää silmät suljettuna. Sitten, kaikki ne, jotka tuntevat viileää tuulta kädessään, tarkistakaa, että se tulee kämmenen puolelta, ei kämmenselän. Jos se tulee kämmenselän puolelta, vetäkää sitä kämmenen puolelle. Voitte avata silmänne ja katsoa. Laittakaa sitten molemmat kädet taas Minua kohti ja katsokaa, tuntuuko käsissä viileää tuulta, tai jos tunnette viileää tuulta tulevan päänne sisältä. Se voi olla myös kuumaa.

Jos tuntuu kuumaa, yrittäkää antaa anteeksi ihmisille. Se saattaa olla myös kuumaa, mutta sillä ei ole merkitystä. Kaikki ne, jotka tunsivat viileän tai lämpimän tuulen käsissään tai päälaellaan, nostakaa kädet ylös, molemmat kädet. Älkää pelätkö. Suurin osa, suurin osa teistä tunsi sen. Jumala siunatkoon teitä. Kuinka moni ei tuntenut, nostakaa käsi ylös. Tuskin kukaan. Hämmästyttävää. Olen hyvin iloinen, että suurin osa tunsi viileän tuulen. Jumala siunatkoon teitä.

Kiitos paljon.
