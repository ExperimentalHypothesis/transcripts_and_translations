23 června 2002
Adi Shakti Púdža
Campus, Cabella Ligure (Itálie)

Ádi Šakti púdža: Používejte svou pravou stranu pro dávání realizace, 23/06/2002, (nekontrolováno), Cabella, Itálie

Dnešek je úplně jiný pro všechny z vás, protože toto je púdža k Ádi Šakti. A Ádi Šakti je dokonalou osobností. Není to jen levá strana, kterou vy znáte, vy znáte jen levou stranu od Šrí Ganéši skrze vývoj všech různých čaker levé strany. Zpočátku jsem vám nechtěla říct o pravé straně. Neboť ti, co prošli pravou stranou, se ztratili. Ze spisů znali Gajátrí mantry, ale nevěděli, jak to funguje. Prostě se je jen naučili nazpaměť. Také neznali jejich skutečný význam. A tak se dostali na pravou stranu a skončili, nevím, někde v Ádžně. A pak usilovali o seberealizaci. Bylo jim slíbeno, že když budou dělat tyto pravostranné aktivity pořádně, dosáhnou konečného stavu seberealizace. Ale nikdo z nich toho nedosáhl. Většina z nich pouze získala strašlivou povahu. Strašlivou povahu, která proklínala lidi, ničila je a to vše se naučili díky směřování na pravou stranu. Žádné probuzení Kundaliní se nekonalo. A nanejvýš se jim podařilo dosáhnout Ádžňa čakry. Pak se ale zřítili do různých oblastí úplné nevědomosti. Všechny takové knihy byly napsány bez uvědomění si toho, že není lehké jít pravou stranou. Avšak nejlepší způsob byl probudit vaši Kundaliní. Kundaliní sama vás přímo vezme do středu všech čaker až do Ádžni, projde jí a dostává se nad ni až do Sahasráry. A pak pronikne Sahasrárou. Takže co je tak důležitého na Brahmarandře, kterou prochází? Nikdy jsem vám o tom neříkala. Ale nyní si myslím, že pro většinu z vás nadešel čas. Jak víte, v dětství mají děti talu, což je tato fontanelní oblast, která vždy pulsuje. Pulsuje, jelikož touto oblastí vstoupil Duch. A když se to zavře, pak se usadí v srdci. Nyní se musíte stát člověkem zaměřeným na Ducha. Ale jak se dostat do Sahasráry, to byl problém. Byli zde tantrikové, kteří prošli levou stranou, vytvořili všechny ty praktiky černé – měli bychom říct – levé strany. Takže ti pravostranní se stali nesmírně výbušnými, nesmírně prudkými, ambiciózními, řekla bych, zuřivými a začali lidi i zabíjet na základě svých prokletí. V proklínání lidí byli velmi dobří; být neustále vepředu, zatlačit ostatní dozadu, nedbali na jejich práva. Byli považováni za ty nejambicióznější a nejmocnější lidi. Brahmáni se dostali až na úroveň kšátrijů, zvolili si pravou stranu. Bezpochyby se díky této pravé straně stali velmi mocnými. Získali moc nad světem a byli považováni za nesmírně silné a vznešené lidi. Takoví ale nebyli, protože měli tak výbušný temperament. Výbušní lidé nemohou být duchovní. Takže jim říkali: „Získáte duchovno, nemějte obavy, pokračujte...“ - a na pravé straně bylo popsáno sedm čaker. Podle nich existuje ‘bhu‘, ‘bhurva‘... ‘Bhu‘ je tento svět, ‘bhurva‘ je celý vesmír, nebo to můžeme nazývat ‘anteriš‘. ‘Swaha‘ - ‘swaha‘ je strávení v Nábhí čakře a ‘swadha‘ je strávení dovnitř, je to vstřebání. ‘Swaha‘, ‘swadha‘. Pak je zde srdce, ‘mana‘. Po ‘mana‘ přichází Višudhi. Višudhi je ‘džana‘ - kolektivita, lidé. Jít k lidem - ‘džana‘. Pak v Ádžně je to ‘tapa‘, v ‘tapa‘ máme uprostřed Krista. Vlevo vytvořili džinismus, vpravo křesťanství. Ve skutečnosti nebyli na cestě vzestupu. Byli jen na straně, můžeme říct, že byli ‘výpustí‘ energie lidí, kteří se snažili hledat Pravdu. Takže toto se dělo v Indii po celou věčnost. Všichni guruové, sádhuové, všichni velcí asketové to dělali. Kam ale došli? Asketové dokázali uvalit na lidi kletby - ‘šap‘. Uměli někoho proklít. Jen pohledem uměli někoho zabít. Uměli něco spálit. Měli všechny pravostranné síly. Kam došli s těmito pravostrannými silami? Řekla bych, že do pekla, anebo do předpeklí, jak tomu říkáte. Nikdo nezískal seberealizaci. Přečtěte si stará indická písma. Ale jinak zde byli také Řekové, pak jsme také měli Egypťany, Angličany a mnoho jiných agresivních lidí. Němce; všichni byli agresivní. Katolíci. Také zde byli Římané. Ti všichni byli útoční a zabírali země a majetek jiných národů. Nesmírně agresívní. Věřili v zabíjení lidí. Nesmírně potupující, prudcí lidé. Takže jak je přivést do normálu, na střední cestu? Jedna strana je, jak jsem vám řekla ‘bhu‘, ‘bhurva‘, ‘swaha‘, ‘swadha‘, tj. strávení. To bylo děláno Guru principem. Pak máme ‘mana‘, ‘džana‘, což je kolektivita. Stali se kolektivními, o tom není pochyb. Protože byli tak mocní, že při nich drželo mnoho lidí, kteří bojovali díky této despotické povaze. Měli tyranskou povahu a utlačovali lidi. Všechny takové druhy pokolení přišli do historie, jak víte, a pak zanikly. Byly stvořeny války, a tak bylo mnoho lidí zabito. Jako vrchol veškeré krutosti jsme měli Hitlera. Lidstvo jim nikdy neleželo na srdci. A nakonec to došlo do Ádžni. V Ádžně také zabili Ježíše Krista. Zahubili Ježíše Krista. Zahubili tolik svatých, kteří byli opravdovými světci na střední cestě. Někteří z nich byli inkarnací, i ty zabili. Toto všechno se dělo od dob Rámy. To vše se dělo. A přišlo tolik rákšasů, jeden po druhém, kteří zničili klidnou kulturu světa. Nesmírně arogantní ‘vejtahové‘, jak je můžeme nazvat, velmi útoční lidé. Tato agrese přišla s tak velkou silou a následovala jedna za druhou. Došlo to až do takové míry, že když se lidi vzepřeli, byli zabiti a vyhlazeni. Zrodili se tedy strašliví lidé. Všichni takoví lidé, řeknu vám, byli útoční a zhoubní. Tahle povaha v nás stále existuje – u některých, protože jsou pravostranní. Všichni pravostranní měli tento problém. Vztek, agrese, ovládání druhých – růst se zastavil. A duchovní růst nepokračoval. Chtěli mít duchovno, ale s tímto druhem chování, které si vypěstovali, duchovno uprchlo. Měli jsme tolik inkarnací, všechny byly zabity, ukřižovány a zničeny. Neexistovala vůbec žádná možnost zachránit lidské bytosti. Jeden zlý člověk přišel a přinesl celému světu zkázu. Měli jsme jednoho Hitlera, který skutečně zasáhl (=hit) všechny lidi, všechny země a národy a všichni jsme byli zničeni. To vše se děje proto, že jsme se dali na pravou stranu, o které se lidé domnívali, že bude schůdnější pro duchovno, ale není. Takže překročili všechny meze a dosáhli stavu, kde se stali úplnými ďábly, rákšasy. Neuvědomili si, že lidé se stávají rákšasy, to je, čím se stávají. Dokonce i jejich guruové byli takoví a dokonce mučili i inkarnace. Všechny inkarnace jimi byly mučeny. Bylo to opravdu... jak se jim podařilo se zachránit zůstává otázkou, ale stejně se jim nepodařilo dosáhnout žádných výsledků. Takže první věc, o kterou jsem se pokusila, bylo, že jsem studovala Kundaliní. Věděla jsem, že bych ji měla být schopna probudit a že proto jsem přišla. Ne pro nic jiného, jen abych zvedla Kundaliní lidí, tak aby se dostali na střední cestu. Ne na pravou, ani na levou. Ale řekla jsem vám znalosti o levé straně plus, jak zvedat Kundaliní. Zvednutím Kundaliní se vám otevřela Sahasrára a vy jste vstoupili do království opravdové radosti z reality. Všechny tyto špatné vlastnosti od vás začaly odpadávat. Na této střední cestě přišla na řadu nejprve Muladhára a jejím probuzením ve středním kanálu jste se stali velice čistými lidmi. Vaše oči se očistili a odešla nemravnost a láce a stali jste se velmi, myslím, že bychom je měli nazývat, svatými. Pokud a dokud se toto nestane, nemůžete být v Sahadža józe. Nemůžete být nemravnými, flirtujícími lidmi, nebo někým, kdo se chce zmocnit něčích peněz. Nebo někdo, kdo je velmi agresivní, nemůže být v Sahadža józe. Takže všichni takoví lidé byli zamítnuti a pak začali ukazovat zuby. Nelíbilo se jim, že byli vyhozeni. Ale někteří z nich teď rozumí, že udělali chyby. Takže první věcí, kterou si musíte vyvinout, je smysl pro cudnost. Mějte ji v úctě a těšte se jí. To se stalo, protože vaše Muladhára byla slabší. Je to první čakra na levé straně, kde máte Šrí Ganéšu. Ale i na pravé straně máme božstva, v každé čakře máme božstva, aby to bylo vyrovnané. Ale Šrí Ganéša je ve středu. A to je, proč jsme byli tak požehnáni Jeho mocnou čistotou. Tak jsme začali chápat krásu čistoty a její sílu. A takto jsme se vypořádali se svou pravou stranou. Pravá strana byla na bojování, na zabíjení, zlost. Pro tyto lidi neexistoval žádný mír. Uměli jedinou věc – ovládat ostatní a být nesnesitelnými. Pak lidé rostli do vyšší úrovně – do Svadhištány. Ve Svadhištáně rostli a s tím i agresivita aktivních lidí, kteří něco vytvářeli. Dokonce i nyní jich máme mnoho. Vytváří všemožné nesmysly, všemožné hrubosti a špinavosti, aby si udělali jméno. Takže to je další věc, kterou máme ve Svadhištáně, že lidé chtějí mít jméno a pozici. To přišlo z pravé Svadhištány. Pak třetí čakrou je Nábhí čakra. V Nábhí čakře všichni vyrazili vydělávat peníze, ne Lakšmí, jen peníze. Peníze od nepřátel, podváděli celý svět. A s těmito penězi, které získali, dělali všemožné špatnosti. Buď podváděli, nebo byli agresivní. Podvádění se vyskytovalo velmi mnoho v zemích levé strany jako je Indie. A agresivita v pravostranných zemích. Jakou kvalitu máme ve středu Svadhištány? Je to tvořivost. Tvoření umění, které je velice krásné, velice hluboké a naprosto duchovní. To zmizelo a lidé začali ztvárňovat dokonce i inkarnace se spoustou nízkých zvyků. S takovýmto vývojem přišlo mnoho nečistoty. Pak je tu, jak jsem vám řekla, Nábhí. V Nábhí se lidé začali honit za penězi. Levostranní lidé začali vydělávat peníze a pravostranní začali vytvářet s penězi útoky. Když je vydělávali, mysleli si, že jsou pány světa. Mysleli si, že když mají peníze, že nikdo není lepší než oni. To vše je zničilo, je to ničivé. Dosáhne to bodu, kdy si uvědomí, že peníze nejsou pro ničení, ale pro budování. Budování země, rozvoj lidských bytostí tak, aby mohly mezi sebou šířit lásku a mír. K pomoci a na konání různých dobrých skutků. Pak ti samí pravostranní lidé došli do čakry Matky. Byly to strašné matky, snažící se ovládat své děti, ovládat všechny kolem. A nedokázaly nic obětovat pro své děti. Už máme dost takových žen, které jsou agresivní ke svým manželům, agresivní i ke svým dětem. A dokonce kult mateřství mezi muži je mrtev a zničen. Když jsem přišla na tuto zemi a viděla jsem celou spoustu takových lidí, tak jsem byla v šoku. ‘Co je to za lidi?‘ ‘Co s nimi budu dělat?‘ ‘Jak probudím jejich Kundaliní?‘ Nejprve byli ztraceni jen v Nábhí čakře, teď je to ale i čakra Matky. Neměli žádný kult otcovství, mateřství, tak vychovali své děti. Velmi sobečtí, na sebe orientovaní, dominující rodiče. To bylo v srdeční čakře. Pak přišla na řadu kolektivní čakra, které říkáme Višudhi. Na úrovni Višudhi čakry chtěli zabrat celý svět. Chtěli uchvátit celý svět, jako by byl jejich, aby se stali vládci a založili říše a chovali se špatným způsobem do takové míry, že to snad ani u lidí není možné. Řekla bych, že to byli skutečně rákšasové. A tyto vlastnosti rákšasů tam stále jsou. V jejich chování, ve všem. Můžete vidět, jak se špatně s lidmi zachází. Vytvářejí lidi, kteří jsou proti duchovnu a ty, co jsou agresivní. Jako by vznikl dvoustranný svět, kde jsou agresivní lidé a ti, co jsou mučeni. Dokonce i teď tento dvoustranný svět existuje, ale v menší míře. Díky kolektivnímu porozumění je zde mnoho dobrých institucí, které byly založeny. Ale nefungují! Nejsou tak úspěšné, protože lidé, kteří je řídí, neovládají sebe, ale druhé. A celé jejich chování pokazilo všechnu práci této čakry. Když se nyní podíváte hromadně kolem sebe, všude uvidíte války, boje, zabíjení, destrukci. Jak je to možné? Na světě je teď přece tolik duchovních lidí. Důvodem je, že duchovní lidé se stali tak klidnými, velice se těší svým duchovním životem. Jsou tak klidnými, velmi mírumilovnými. To ale neznačí mír. Musíte být dynamickými! A musíte do světa vnést mír. Musíte pro to něco dělat. Jsme velmi spokojeni s naším růstem, ale nestaráme se už o to, jaký pokrok udělali ostatní. Jak jsou daleko? Kde se s nimi můžeme setkat? Co na nich můžeme změnit? Na své úrovni mohu změnit mnoho věcí, ale kolik lidí jste vy změnili na své úrovni? Co jste udělali? Na to se musíme podívat. Stále ještě žijete se svým egem v Ádžně. A jste velice spokojeni se svým klidem a se vším, čeho jste díky Sahadža józe dosáhli. Toto je ta největší pohroma, které dnešní svět čelí. Ti, co jsou duchovní a dosáhli velkých výšin, se nejméně obtěžují s tím, co dobrého se musí udělat. Jediné, co dělají, je, že se těší svojí duchovností. Přijíždějí na púdžu, aby toho měli víc a víc. Ale neudělali žádnou kolektivní práci, aby lidi změnili. Někteří pracují, jeden nebo dva. Zbytek si jen užívá takovým způsobem, že jsou považováni za velké duše, dobré lidi. To je vše. Teď bych byla ráda, kdybyste si udělali introspekci a zjistili, kolik kolektivní práce jste udělali, kolik lidí jste získali. Takhle. S kým mluvíte, kolika lidem jste o Sahadža józe řekli? Jen tolika, kolik jich je tu? Kristus měl jen 12 žáků. Byli mnohem dynamičtější než vy. Takže teď byste se měli dát na pravou stranu. A když se na ni dáte, vytvoří to dynamické lidi. Nejen nějaké zbytečné, trpělivé, velmi tiché, klidné lidi. To není cílem Sahadža jógy. Jejím cílem je změnit, změnit tolik lidí. A ti, co toto dělají, mají všechna má požehnání. Ale ti, co si to jen drží pro sebe, to není moc prospěšné. Kolik lidí se ve vaší zemi dostalo do Sahadža jógy? Zkuste to zjistit. S kolika lidmi jste to vypracovali? Takže vaše jóga není úplná. Ta vaše je jen částečná jóga levé strany, kde jste velmi milující, velice laskaví, příjemní. Neříkám, že byste se měli stát agresivními, v žádném případě. Ale já jsem dokonce viděla, že se lidé chtějí stát lídry, chtějí být někým významným. Ale kolika lidem dali realizaci? S kolika lidmi mluvili o Sahadža józe? Viděla jsem, jak lidé v letadle, na ulici – všude hovoří o Sahadža józe. Ale tady máme Sahadža jógu jen pro naši velikost, jen pro naše sebepoznání. To není proč vám byla Sahadža jóga dána. Byla vám dána, abyste dali realizaci velkému množství lidí. Prosím všechny mladší lidi, mladší generaci, aby neplýtvala svou sahadž energií na nesmyslech, jako to udělali ti starší. Raději běžte kupředu a mluvte s lidmi o Sahadža józe a rozšiřte ji. Oni se budou spíš starat o vedení škol, starání se o chudé, dělání tohohle a tamtoho. To není vaše práce. Vaší prací je vytvořit víc sahadžajogínů, víc sahadžajogínek. Ale shledávám, že to se neděje. Není to tak. Chybí pravá strana. Měli byste jít napravo. Všichni do toho! Nic se vám nestane. Nikdo vás nemůže zabít, nikdo vás nemůže vyvést z rovnováhy, nikdo vás nemůže zatknout. Věřte mi. Máte síly, ale když je nepoužijete, pak jste na tom takhle. To je důvod, proč jsme se dostali do bodu stagnace. Měli bychom vědět, že musíme použít svou pravou stranu. Pravá strana je velice důležitá! Příště vám řeknu o pravé straně, jaké pravostranné věci máte. Teď se nemůžete stát levostrannými, ať už se budete jakkoliv snažit! Takže používejte pravou stranu pravým způsobem. S tím pravým chápáním. Ne jako, řekla bych, nějací despotičtí, velmi dominující lidé, jako Hitlerové. Měli jsme dokonce mezi sahadžajogíny Hitlery. Ale teď je tu doba, kdy musíte udělat víc, než udělali světci. Vypracovat to tímto způsobem, a ne si to jen ponechat pro sebe... že máte rodinu, máte velmi milé děti, těšit se sami sebou a tak... To není Sahadža jogínská práce. Sahadža jóga je tu pro přeměnu celého světa. Musíte se nad tím zamyslet. Co děláte? Kde jste? Čeho jste dosáhli díky Sahadža józe? Pak se dostáváme k Ádžně. Co se děje v Ádžně je, že sahadžajogíni mohou snést vše, mohou snést všechno utrpení. To není to, co chceme. To, co chceme, je zbavit utrpení ostatní. Odstranit agresi ostatních. Takový druh organizace nemáme. Nemáme takový druh chápání. A jestli se toto vypracuje, stanete se jinými lidmi. Takže jsme se stali něčím jako jsou světci, kteří si sedí ve své poustevně. Ne víc než to. Takže raději zkuste dělat něco pozitivního bez agrese. Vím, že někteří z vás jsou stále ještě agresivní a rádi se předvádějí. Vím to. Ale jestli se dostanete do nálady vypracovávat věci kolektivně, pak si budete moci uvědomit, jaké máte chyby. Co stále chybí vaší osobnosti. To je velmi důležité. Mnoho sahadžajogínů v Ádžňa čakře klopýtá. Nevím, co se s nimi děje. Říkala jsem vám, že v Ádžně musíte odpustit. Ale to neznamená, že dovolíte lidem, aby dělali špatné věci. Protože odpustit je velmi snadné, nemuset se hádat, nemuset nic namítat. Držet se dál a jen odpustit. Ne. Běžte a promluvte s tou osobou a řekněte jí, že je to špatné. Musíte tomu čelit. Pokud tomu nedokážete čelit, pak jste neužiteční, stejně jako ostatní lidé. Jaký to má smysl, abyste dostali realizaci? Takže teď musíme pochopit, že máme vibrace, abychom byli v pořádku, abychom léčili druhé a že to je ta finální práce. Ne. Musíte to rozšířit. Musíte jít na veřejnost. Musíte být ohledně toho kolektivní. A musíte Sahadža jógu šířit. Neudělali jsme příliš velký pokrok i se všemi sahadžajogíny z celého světa. Takže teď se věci mají tak, že musíte plánovat. Co chcete vykonat. Jak to uděláte. A jak chcete Sahadža jógu šířit. Toto je velice důležité, neboť jste velmi dobří v mluvení o Sahadža józe, zpívání o Sahadža józe. Všechny tyto věci jsou k ničemu, pokud a dokud nemáte konkrétní důkaz, že jste získali mnohem více lidí do Sahadža jógy. V malé zemi, jako je Turecko, máme 25 000 sahadžajogínů. Všichni muslimové. 25 000 muslimů, kteří se stali sahadžajogíny. Zatímco shledáváte, že čísla v jiných zemích jsou tak malá. Oni nejsou příliš bohatí, ale jejich realizace jim není lhostejná a ani dávání realizace ostatním. Je to velmi překvapující, jak se to tam vypracovalo, jak se to rozšířilo. Takže místo přemýšlení o svých problémech, o svých nepřátelích, o svých silách, přemýšlejte o dávání síly druhým a udělejte z nich sahadžajogíny. To je moc důležité. Když jste v Sahasráře, pak máte všechny síly. Pokud v Sahasráře nešíříte Sahadža jógu, jaký má smysl získat realizaci? Jen pro sebe? To je velice sobecké. Takže bych řekla, že místo toho, abyste šířili svou vlastní slávu, své vlastní jméno, snažte se prosím přivézt do Sahadža jógy více lidí. Dostaňte se do velmi dynamické síly. Tolik lidí si mi stěžovalo, že sahadžajogíni nejsou nic, než mrtví lidé. Je to to, čím jste? Jen jediná osoba, jako jsem já, udělala tolik práce. Tak proč ne vy? Vypracovali jste to po celé své zemi? Jen se nad tím zamyslete. Takže pokud toto nezačnete dělat, nejste ještě ‘sampúrna‘, nejste kompletní (dokonalí). A nepochopili jste síly Ádi Šakti v Její úplné podobě. To je, proč vám dnes říkám, že je to velmi důležitý den, kdy mne uctíváte jako Ádi Šakti. Ale měli byste vědět, že Ádi Šakti musí mít dokonalou podobu. Nemůže být jen poloviční, levostranná. Ne. Když se to nevypracuje, jaký to má smysl? Je to jako když kdokoliv jiný získá nějakou jinou realizaci. To není tak důležité. Nejenže byste to měli šířit, ale měli byste z nich udělat jogíny a uvědomit si to. Dávám vám všechna požehnání, všechnu svou lásku a všechny své síly. Ale zkuste to pochopit, ano? Mnohokrát vám děkuji.