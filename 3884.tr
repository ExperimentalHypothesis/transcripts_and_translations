Shri Vishnumaya Puja, New York (Amerika), 9 Ağustos 1987.
Bugün Vishnumaya’nın Pujasını yapmak için burada bir araya geldik. Vishnumaya da, insan çabasıyla yaratılmıştır. Bulutlarda gördüğünüz gibi, onlar birbirlerine sürtündükleri zaman elektrik üretilir. Yani ilk önce bulutların yaratılması gerekiyordu. Güneş, deniz üzerinde etkide bulunur. Kaç çakranın devreye girdiğine bakın. Deniz Void’tur (Boşluk), güneş denize etki eder. Ay da denize etki eder. Bunun bir sonucu olarak, bulutlar meydana gelir. Elektrik okyanusun içinde yaratılmamıştır – bu durum bu problem yaratırdı. Elektrik gökyüzünde yaratılmıştır, böylece herkes onu görebilir, duyabilir. Önce görür, daha sonra duyarlar. Her şey iyi organize edilmiş, iyi hesaplanmıştır. Bu Vishnumaya’dır. Ama bu aynı zamanda, bu dünyada bulunan insanlar tarafından bir idrakle de yaratıldı. Onlar ilk önce iki bulutun birbirine sürtündüğünü gördüler. Bunun üzerine ilkel aşamada, elektrik üretmek için insanlar iki nesneyi ovalamaya çalıştılar. Yani iki maddi şeyi, yani nesnenin iki kısmını, ovuşturulduklarında bu elektrik meydana getirdi. Bunu görmek çok önemlidir: madde, elektrik üretmek için kullanılabilir. Elektriğin kıvılcımı maddeden gelir. Madde olmadan yemek pişirmeye başlayamazlardı. Öyleyse Void’a nasıl yardım etti bu. Bu ilk önce okyanustan gökyüzüne gitti ve elektriği yaratmak için insanlara mesaj verdi.
Sevgiye bakın. Sonra insanlar, sindirimin insanoğlu için daha kolay olması için yiyecekleri nasıl pişireceklerini öğrendiler. Bu nasıl geri dönüyor! Doğadan, insanlar nasıl öğrenirler ve insanoğullarının iyiliği, gelişmesi, hitası (yarar, fayda)için bunu nasıl yaparlar. Bu iyiliksever enerji, ki bu insanoğullarının iyiliği anlamına geliyor, bu enerjiden istifade edildi. Gördüğünüz gibi, bu yaratılıştır, tüm bunlar Vishnumaya’dan gelir. İşte bu yüzden bu bir maya’dır. (İllüzyon) Elektrik ile siz bir maya yaratabilirsiniz, nasıl yaratabileceğinizi, bunu çok iyi biliyorsunuz. Birçoğu buradalar, neyse ki spontan bir şekilde, maya yaratırken elektrikle uğraşan pek çok kişi var. Amerika’ya elektrik tarafından çok destek olunmuştur, Vishnumaya tarafından. Siz buna şükretmiyorsunuz. Niagara Şelalelerinizin olması gibi, burada da birçok şelaleniz var. Yine, su düştüğü zaman – bu sudan gelir - su daha düşük bir seviyeye düştüğünde, su çok düşük bir seviyeye geldiğinde, türbini hareket ettirir ve bu hareketler elektrik üretebilir. Yani hidrostatik elektriğiniz var. Aynı zamanda bildiğiniz gibi elektrik, kömürle de üretilir. Şimdi burada Toprak Ana yine, varlığında kömür oluşturarak insanların iyiliği için çalışır.
Sanırım, Vishnumaya bütün baddha’ları alıyor olmalı, hepsini midesine emiyor ve kömür yapmak için Kendisinin içinde yakıyor olmalı. Ve sonra bu kömür, elektrik üretmek için kullanılıyor. Doğa bizim iyiliğimiz için ne kadar çalışıyor. Elektriksiz New York'unuz orada olmazdı. On beş dakika kesildi ve siz elektriğin gücünü anladınız.  Onsuz hareket edemezsiniz. Onsuz var olamayız. İşte bu yüzden onun kullanılması ve yaratılması gerekiyordu – o size çok yardım etti. Siz onunla yemek pişirirsiniz; onunla görüyorsunuz; onunla dinlersiniz; onunla eğlenirsiniz. Televizyonlarınız olmazdı; elektrik olmadan hiçbir şeye sahip olmazdınız. Burada yazılı olan “Çıkışlar” bile olmazdı. Duvarların içine girerdiniz. Bu Vishnumaya'nın çoğu çalıştı, ama O bir Mayadır. O bir maya yaratabilir. Ve bu, insanoğullarının kafasında bizim dünyanın tepesinde olduğumuz şeklinde, büyük bir maya yarattı. Değilsiniz. Eğer elektrik sizden geri alınırsa, taşları ovarak elektrik meydana getiren yine aynı ilkel insanlar olacaksınız – bunu Benden alın. Bu elektrik akışı sizin iyiliğiniz için mevcuttur, sizin yok edilmeniz için değildir. Fakat bugün olan şey, sizin elektriği kendi yok oluşunuz için kullanmanızdır. Otuz, kırk yıl öncesinde ya da hatta daha öncesinde film seyrettiğimizde, onlar renkli filmler değildiler, Amerikan filmlerinin, filmin içinde içerik olan güzel filmler olduğunu hatırlıyorum.
Evli bir erkeğin, başka bir evli kadının peşinden koştuğunu göstermezdiler. Bu hikâyelerin hiçbirisini göstermezlerdi. Güzel bir aile hayatının çok saf formu. Gösterilen her şey geliştiriciydi. Kötülüğün kazandığını gösteren hiçbir şey duymazdık. Şimdi onların bir hırsız gösterdiklerini ve bu hırsızında bir kahraman olduğunu görüyoruz. Sonra insanlar bu filmleri görüyor ve özelliklede çocukların, bu hırsızı büyük bir şeyin sembolü olarak aldıklarını gördüm. Bu yüzden onlar tamamen Void’a aykırı olarak, içimizdeki dine karşı şekilde ilerliyorlar. Void’i besleyecek olan, sizin değerlerinizi sürdürecek olan şey, şimdi Void’i tamamen rahatsız ediyor. Bu, bunun maya kısmıdır - size doğru yolu gösteren, karanlığın içindeki ışığı veren aynı elektrik, şimdi sizi kendi yıkımınıza doğru bir mıknatıs gibi emiyor. Bu ülkeye çok büyük bir şekilde gelen ve daha sonra her tarafa yayılan Vishnumaya. O herkese fikirler verdi. İnsanlar sizin tüm tekniklerinizi, tüm stillerinizi aldılar, demek istediğim, sizin Hollywood’unuz var ve burada, bu elektriğe sahip olan çok ünlü insanlar var. Fakat onlar Vishnumaya'ya teşekkür etmeden, Vishnumaya'ya karşı olan şeyleri yapmaya başladılar.
Vishnumaya, Shri Krishna'nın kız kardeşi olduğu için, size yardım edendir ve burası Shri Krishna'nın memleketi olduğu için, O buraya yardım etmeye geldi. Şimdi, O kız kardeştir - bunun çok iyi anlaşılması gerekir. Şimdi, kız kardeşle olan ilişki, saf bir ilişkidir. Şimdi, elbette ki, her şey çok karışık, ama erkek kardeş ile kız kardeş arasındaki, en saf ilişkidir. Erkek kardeş, kız kardeş tarafından korunur. Ve kız kardeşin iffeti de erkek kardeş tarafından korunur. Eğer kız kardeşin iffeti tehlikede ise ya da onun iffetiyle oynanırsa, bundan incinmeyen bir erkek kardeş, bir kardeş değildir. O artık bir kardeş değildir. O kız kardeşinin iffetinin korunduğunu görmekten sorumludur. Kız kardeşin iffetini sadece erkek kardeşi koruyabilir - bu karşılıklı bir çalışmadır. Bu duygu, eğer bu gelişmezse, "O benim kız kardeşim ve onun iffetini korumam gerekiyor, çünkü ben kendime karşı iyi davranmalıyım, böylece o bende hata bulmaz", şeklinde bir duygu. Elektriğin sizin için temizlenme süreci olması kadar, bu ilişkinin de sizin için böyle bir temizleme süreci vardır. Elektrik nasıl her yerde bunu yaparsa, bir kız kardeş de, erkek kardeşi için bunu yapar - onun için yemek pişirir, ona doğru yolu gösterir, onu aydınlatır ve bazen de onu şok eder.
Onların belli bazı şoklar geçirmeleri gerekiyor; aksi takdirde nasıl halledeceklerini bilmeyeceklerdir. Ve hepsinden iyisi, o sizin kız kardeşinizi nasıl idare edeceğinizin tekniğini bilmek hususunda çok dikkatli olmanız gereken kişidir. Kız kardeşinizi nasıl idare edeceğinizi bilmiyorsanız, kesinlikle yanlış olabilirsiniz ve asla elde etmeyi beklemeyeceğiniz bir şey ile karşılaşabilirsiniz. Öyleyse kişi, bir kız kardeşi nasıl idare edeceğini anlamak zorundadır. Bu durumda şunu bilmelisiniz, Vishnumaya, Shri Krishna zamanında Draupadi olarak yeniden doğmuştur. O Draupadi olarak doğdu.  Draupadi Kaurava’lar tarafından saldırıya uğradığında, onlar Onun sarisini çıkarmak istediler. Yani sariyi çıkarmak, Kauravaların Onun iffetine meydan okumalarının bir sembolüdür. Şimdi, eğer Maya Nagri'de görürseniz, kadınların bedenlerinin bu kısmını kapatmak gerektiği konusunda hiçbir duyarlılıkları yoktur. Maya Nagri'de, bu diğer türlüdür. Çok sorumlu bir kişinin, "Bizim kültürümüzde kadınların bedenlerini göstermeleri gerekir" dediğini duyduğumda, “Bu kültür nedir? Bu anti Krişna’dır, tamamen anti Vishnumaya’dır” dedim. Böyle insanların elektriksel problemlerle ilgili olarak başları belaya girecek, buna eminim. Kendi kız kardeşinin kocasının iffetiyle ilgilenmeyen ve onun yanlış şeyler yapmasını destekleyen ve bu şeyleri gizleyenlerde aynı derecede sorumludurlar.
Sahaja Yoga'da olduğu gibi, siz bir kız kardeşin korunacağını biliyorsunuz ve kız kardeşin kocası, eğer bu kişi yanlış bir şeyler yapıyorsa, erkek kardeş tarafından bu ona söylenmelidir. Bir zamanlar Hindistan'da olduğu gibi, bir gazete Benimle ilgili bazı yorumlar aktardı. Erkek kardeşlerim ateş püskürüyorlardı. Ben, "Şimdi, bu korkunç olacak. Bunu nasıl halledebilirim?" diye düşündüm. Bu büyüktü, şiddetliydi ... Onlar mahkemelere gideceklerdi. Onlara "Ben mahkemeye gitmeyeceğim" dediğimde. "Tamam, Sen gitme. Ama biz gideceğiz", dediler. Kocama da söylediler. Kocam ve erkek kardeşlerim bir araya geldiler, çok zordu! Ne yapacağımı bilemedim. Bir Sahaja Yogi'ye şöyle yazdım, "Sen git ve gazetenin editörünü gör. Ona, bu kişilerin Benim erkek kardeşlerim olduğunu ve dikkatli olmalarını söyle, dedim. Onlar Hindistan'da çok güçlü insanlar ve burada da kocam. Bu korkunç." Fakat özür dilemeyeceklerdi. Bu yüzdende Ben başka bir Vishnumaya düşündüm, büyük bir grev vardı ve altı ay boyunca kâğıt yoktu. Ve onlar büyük, çok büyük kayıplarla karşılaşacaklardı.Ve onlar tekrar başladıkları zaman orada çalışan insanlar geri döndüler ve “siz neden Shri Mataji'ye karşı yazı yazdınız? Biz geri dönmeyeceğiz” dediler. Ve onlarda özür dilemek zorunda kaldılar. Yani, erkek kardeşin sevgisi, Adi Shakti'yi bile normalde yapmayacağı şeyleri yapmaya zorlayabilir. Aynı şekilde, Draupadi'ye de meydan okunduğu zaman, Shri Krishna, olayın olduğu yer olan Hastinapur’da değildi. O bin mil, o yerden en az bin mil uzaktaydı. Shri Krishna, "Shankha chakra gada padma, garuda lai sidhare", dedi. Kartalı üzerinde bütün silahları ile geldi – shankha (Konç - helezonî sedef kabuğundan yapılmış boru), çakra (sudarshana çakra), gada (gürz), padma (Lotus). O bunların hepsini kız kardeşinin iffetini korumak için getirdi.
Bizim tarihimizde pek çok olay var, sizin tarihinizden herhangi bir alıntı yapabilir miyim bilmiyorum. Fakat Abraham Lincoln'ü gördüğümde, onun Özgürlük Anıtı'nın büyük bir kardeşi olduğunu düşünüyorum. Ayyaş kocaları cezalandırmak için, hiç para almadan, hiçbir ücret talep etmeden, böylesi bir saf sevgi ile onun kadınlar için savaşma şekli, bu sadece böyle davranması gereken çok iyi, güçlü bir erkek kardeş gibi. Ama bu duygular şimdi ölüyor sanırım. Ama Rusya’da, gittiğimde Lenin’in evini görmeye gittim ve eşi dışında, baştan sona ona yardım eden kız kardeşiydi, - onun için daktilo eden, tüm resmi işlerini yapan. Lenin elli-dört yılda, küçük yaşta ciltler ve ciltler dolusu kitap yazdı, ciltler dolusu! Her şeyden önce o Sibirya'da idi, hayal edin, bu kız kardeş onunkilerin çoğunu daktilo etti. Bütün tur boyunca biz kız kardeşin varlığını ve onun erkek kardeşine yardım edişini hissettik. Bu ilişki çok saf ve o hiçbir şey talep etmiyor. Bir eş, "eğer bana bir ceket vermezsen, seni boşayacağım" diyebilir. İngiltere’de ve muhtemelen Amerika’da da öyle diyorlardır. Ama bir kız kardeş boşanamaz. Boşanamaz. Bu seferde gazetede erkek kardeşimin adını yayınladılar. Bunun üzerine Ben, "Ne yapabilirim? O benim erkek kardeşim, yani o Benim erkek kardeşim" dedim. İyi, kötü, her şey, o Benim erkek kardeşim, ondan boşanamam. Bu öyle bir şey, kıramayacağınız bir ilişki. Bu ilişkiyi doğa size verdi.
Ama kolektiviteye geldiğinizde, bu ilişkiye saygı duymak zorunda olmamız çok önemlidir. Bu ilişkiye saygı göstermezseniz, kolektif olarak çalışamazsınız. Gittiğim bir partide olduğu gibi ve Ben çok garip bir şeyin olduğunu hissediyordum. Birinin karısı, birisinin kocası ile sarmaş dolaş. Her türden garip şey oluyor. Ama kolektivitede, eğer karım dışında, diğerlerinin benim kız kardeşlerim olduğunu biliyorsanız, Saflık böyle yerleşir, endişelenmenize gerek yoktur. Onlar benim kız kardeşlerim. Ve gözleriniz sabittir. Masumiyet gözlerinizden dökülmeye başlar. Bu çok, çok basit bir şeydir. Yani gözünüzde, aydınlanmanızı aldığınızda, bir parıltı elde edersiniz – bunu görmüş olmalısınız, bir parlaklık vardır, bu Vishnumaya’dır. Gözleriniz vasıtasıyla parlayan Vishnumaya’dır. Ve sizi Vishnumaya mayasından geçiren O’dur. Gözdeki bu ışıltı, aydınlanmış ruhlarda görmüş olmalısınız ve gözdeki bu ışıltı sizi kız kardeş/ erkek kardeş ilişkisinin güzelliğini ve gücünü anlamanızı ve bunu hissetmenizi sağlayandır. Sahaja Yoganın başlangıcında, bunu oturtmanın imkânsız olduğunu gördüm. Ben de "Vishnumaya'yı deneyelim" dedim. Ve bu işe yaradı. Aslında, doğal olarak biz bunun yanlış olduğunu biliyoruz. Doğal olarak yanlış olduğunu biliyoruz.
Bunun için bir yasa çıkarmak zorunda değiliz. Bir bayan erkek kardeşi ile Amerika'ya geldi ve Bana, “Amerika'ya gelmemeliyim, orası garip bir yer” dedi. Dedi ki, "Amerika'ya gittim ve kardeşimle ikimiz bir odada kalmak istedik" dedi, çünkü para tasarruf etmek istiyorlardı. Bize "Hayır. Siz kardeşsiniz, kalamazsınız", dediler. O dedi ki, "Neden? Yani Hindistan'da eğer siz kız ve erkek kardeşseniz, her zaman kalabilirsiniz” dedim. Eğer kız ve erkek kardeş değilseniz, zaten kalamazsınız, birlikte kalmazsınız, bu tam tersi. Bana dediler ki, eğer siz erkek ve kız kardeşseniz, otelde bir odada beraber kalamazsınız. Ve bir baba ve kızı da, bir odada kalamaz. Saçma. Bizim için, yani Hintliler için demek istiyorum, bu bir şok. Ben "ama neden?" dedim. Ben sadece anlayamadım. Şimdi ne olduğunu biliyorum, şimdi bu derece bir yasa haline geldi. Bizim  için böyle bir yasaya sahip olmak saçmadır. Ve bizim sizden elektrik hakkında çok şey öğrendiğimiz gibi, sizde bizden Vishnumaya'nın güçleri hakkında bazı şeyler öğrenmenseiz iyi olur, çünkü köklerden bir şeyler öğrenmenin zararı yoktur; çünkü eğer ağaç yanlış gittiyse, köklerden esas olan şeyler öğrenilmelidir ve buda erkek ve kız kardeşler arasındaki ilişkinin saflığıdır: Kız kardeş ilişkisi, her zaman karı-koca için çok büyük bir birleştirici güç verir. Eğer kocam beni rahatsız etmeye çalışırsa, onun kendi kız kardeşinin hayatı boyunca onun peşinde olacağını biliyorum. Dikkatli olsa iyi olur ve Bende de aynı.
Eğer Ben herhangi bir yanlış yaparsam, kardeşim kocamın yanında olacaktır, Benim yanımda değil. Yani bu ilişkileri bağlar.
Tarihten bildiğim ve bugün aklıma gelen iki çok güzel olayı size anlatacağım, bunlardan birincisi Shivaji'den. Shivaji – bu onun hayatında iki kez oldu, bu çok dikkat çekicidir. Bir keresinde ona bir bayan takdim edildi, bayan çok güzeldi. Ve insanlar bayanın eşyalarını ve tüm takılarını yağmalamışlardı, çünkü o sizin saraylı dediğiniz, Müslüman bir metresin kızıydı. Ve insanlar adamı yağmalamaya çalıştılar ve bu güzel kadını Shivaji'nin önüne getirdiler. Shivaji ona baktı ve "Lütfen peçeni çıkar" dedi, çünkü Müslümanların peçesi var. Ve peçesini çıkardığında, “eğer Annem senin kadar güzel olsaydı, bende aynı derecede güzel olurdum” dedi. Söylenecek nasıl bir şey bu - söylenecek ne kadar şiirsel bir şey! "Annem olsaydın, bende senin kadar güzel olurdum" demek, bu senin benim kız kardeşim olduğun anlamına geliyor. Sonra da,  Shivaji bütün bu insanlara çok kızdı ve onlara “Onu götürseniz daha iyi olur ve asla hiçbir kadına karşı böyle bir şey yapmayın” dedi. Ve sadece buda değil, aynı zamanda bu bayanın saygı ve itibar içinde, kocasına giden onun bir kız kardeşi olduğunu söylemesi için, ona birçok takı ve başka birçok şey verdi.
Ve bu beyefendi, bayanın kocası, Shivaji’nin ölümcül bir düşmanıydı. Böyle bir saflıkla shivaji sorunu nasıl çözdü ve sonra, bu beyefendi onun bu jestiyle daha ılımlı bir insan oldu.
Onun hayatındaki ikinci bir olay olarak işittiğimiz şey, Benim Pune'deki evime çok yakın bir kalenin memuru olan adam tarafından tuzağa düşürülüp yakalanan, Kamal Kumari adında Müslüman bir Rajput (Ağırlıkla Rajasthan, Uttar Pradesh ve Madhya Pradesh civarında yaşayan bir Hindu savaşçı kastı)kadın vardı. Ve bu adam Kamal Kumari'ye “sen benimle evlenmek zorundasın” diyordu. Ve bayan kabul etmiyordu. Onu bir yerlerden zorla alıp getirmişlerdi. Ve kabul etmedi; o Rajput'du. Ve adam ona dedi ki, "Yarına kadar benimle evlenmek zorunda kalacaksın." Bu kadın ne yapacağını bilmiyordu, bu yüzden yanında bir rakhi (pamuk ipliğinden yapılmış bilezik, bunu alan kişinin, bileziği verene bir kız kardeş olarak muamele etmesi gerekir)ile birlikte, Shivaji'ye gizlice bir mektup gönderdi. Fakat mektup Shivaji'nin annesine ulaştı. Anne, Shivaji'ye bir at üzerinde mesaj gönderdi, ona "Mümkün olduğu kadar çabuk gel – eğer yemeğini yiyorsan, o zaman ellerini yıkamak için buraya gel" diyen bir mektup gönderdi, bu derecede. Ve Shivaji annesine itaat ederdi, çok itaatkârdı.  İnsan onun karakterinden bunu öğrenmelidir. Shivaji oraya koştu çünkü itaat onun gücüydü. Oraya koştu ve “Anne, nedir bu?” diye sordu. Anne ona, "Hayır, ben seninle satranç oynamak istiyorum" dedi. Shivaji  "Neden şimdi?" dedi. Anne, "Satranç oynamak zorundayım" dedi. O anlayamadı. Anne satranç oynadı ve bir şeyler kazandı. Shivaji’ye doğrudan söyleyebilirdi ama onun üzerine bir tür Vishnumaya yüklemek istedi sadece. Shivaji oyunu kaybetti ve "Anne, ne istiyorsunuz?" dedi. Anne, "Bugün, bu gece, ben senin bu kaleyi ele geçirmeni istiyorum", dedi. "Bugün mü?" "Evet." Sonrada ona mektubu ve rakhi'yi gösterdi. Rakhi o kadar güçlüydü ki, bir anne, Maharashtra'nın Müslümanların pençelerinden kurtarılmasından sorumlu olan oğlundan bunu istemek zorunda kaldı, oğlu bu kaleye gitmeli ve orayı ele geçirmeliydi.
Bu ipten, böylesine güçlü bir mesaj. Yani. Shivaji, “Tamam. Bu ortaya çıktı ama ben bunu nasıl yaparım” diye çok üzgündü. Aniden, Tanaji adında bir beyefendi vardı, amcası ile birlikte Shivaji’yi oğlunun düğününe davet etmek için oraya gelmişlerdi. Ve Shivaji’yi çok üzgün gördü ve ona "Neden bu kadar üzgünsünüz efendim?" dedi. "Annem benden böyle böyle bir şey istedi" dedi. Tanaji "Tamam, ben gidiyorum. Siz oraya gitmek zorunda değilsiniz, çünkü benim gibi birçok Tanaji'miz olacak ama bizim sadece tek bir tane Shivaji'miz var. Bunu ben yapacağım", dedi. Shivaji "Ama senin oğlun evlenecek" dedi. Tanaji, "önce kılıcım bu kale ile evlensin, sonra da oğlumu evlendireceğim" dedi. Bu tür insanlarımız da vardı. Böylesi bir fedakarlık. Sadece bu rakhi üzerine. Bunu bir düşünün, tek bir rakhi, Tamam. Onlar bu kızı tanımıyorlardı, babasını tanımıyorlardı, onun hakkında hiçbir şey bilmiyorlardı, onu hiç görmemişlerdi. Modern zamanlarda böyle bir şey yapacak birisini düşünebiliyor musunuz? Bizler çok gelişmiş, güçlü, harika insanlar olmalıyız. Filmlerde bile göstermemize gerek yok. Kimse böyle bir film izlemeye gelmeyecektir çünkü onlar kendilerini çok düşük seviyede hissedeceklerdir. Ve Tanaji oraya gitti ve gitmek için bir tür büyük bir kertenkele kullandı ve çivileri çaktı. Bir ip ile tırmandı, orayı fethetti ve kaleyi ele geçirdi. Başarılı olursa Shivaji'nin görüp aşağı gelmesi için  bir ateş yakmaları gerektiğine, karar verilmişti. Shivaji ateşi sabah erkenden gördü ve oraya gitti.
Bir ağacın altında Tanaji'nin cesedi yatıyordu. Ona baktı ve "Kaleyi aldık ama bir aslan kaybettik" dedi. Benim evimden çok net bir şekilde görebildiğiniz Aslan Kalesi, işte bu yüzden orası Sinhagad olarak adlandırılır. Ama bunlar rakhi denilen küçük bir şeyin abideleridir. Kale ardına kale ele geçirebileceğinin ifadesinin küçük bir sembolü.
Başka bir yerde ise - bu hikâyeyi daha önce de anlattım ama bugün tekrarlayacağım - Büyük İskender'in Puru adlı bir kralı tarafından tutuklandığı zamandı. İskender bir Hintli hanımla evlenmişti ve büyük İskender hapishanedeydi. O gün, Vishnumaya günüydü. Bu yüzden bu hanım onu gönderdi - bu bayan çok akıllıydı, İskender’in karısı - Kral Puru'ya üzeri güzelce örtülmüş ufak, küçük bir thali (tabak) içinde, bir rakhi gönderdi. Ve, ritüellerde olduğu şekli ile, bu o gün krala sunuldu. Bu yüzdende kral bunu kabul etmek zorunda kaldı. Eğer bu gönderilmişse, sizin onu kabul etmeniz gerekir. Kral bunu kabul etti ve rakhiyi bağladı. O zaman da “kız kardeşim kim?" dedi. Onlar da "sizim kız kardeşiniz İskender'in karısı" dediler. "Aman Tanrım, o zaman bu benim kendi kayınbiraderimi tutukladığım anlamına geliyor!" dedi. Derhal o kişi kayınbirader olur, hemen. Evlilik yok, hiçbir şey olmadı. O bir kayınbirader. Kral hapishaneye koştu, büyük imparatorun önünde yere kapandı. İskender anlayamadı, "Bu Puru'ya neler oluyor? Bunları neden yaptı?" dedi.
Kendi dilinde "Efendim, üzgünüm" dedi, "Üzgünüm, kayınbiraderim olduğunuzu bilmediğim için üzgünüm. Yaptığım şeyden ötürü sizden özür dilerim. Beni affeder misiniz?" dedi. Ve onu getirip, ondan kendi tahtına oturmasını istedi. İskender anlayamadı, "Bu nedir, ne oluyor?" dedi. Kral "Lütfen", dedi.  İskender’in oraya oturmasını sağladı, ona garland taktı, aartisini yaptı, ona süs eşyaları verdi, ona büyük elmaslar ve yakutlardan yapılma garland taktı, ayaklarına dokundu, ayaklarını yıkadı ve sonra büyük bir onurla onu eve gönderdi. İskender anlayamadı. "Delirmiş olmalı, yoksa biri tarafından posses mi edildi?" dedi. "Bazı Yunanlılar bu adamı posses etmiş" olmalı diye düşünmüş olmalı, teslim olma şekli ile. Eve gittiğinde karısı gülümsüyordu. İskender ona "Neden gülümsüyorsun?" dedi. “Bu numaranın Hint aklında çalışacağını biliyordum” dedi. İskender, "numara neydi?" diye sordu. Karısı ona bir ip gösterdi. "Numara buydu" dedi. İskender anlayamadı, bakmaya başladı. "Bu nedir?" dedi. Karısı "Bu rakhi. Benim ona gönderdiğim şey bu. Bu bir kız kardeş sembolüdür, işte sen bu şekilde serbest bırakıldın", dedi. İskender arkasına yaslandı. “Aman Tanrım, bu insanlar düşmanlarını bir ip ile nasıl serbest bırakabilirler? Ben bu insanları tutsak edemem. Onlar çok iyiler. Çok süptiller. Bu süptillikleri biz anlayamayız”, dedi ve geri döndü.
Ama onu öven, onun nasıl biri olduğunu, ne kadar cömert bir adam olduğunu anlatan bazı şairleri yanına aldı. Fakat şunu söylemeliyim ki, Yunanistan'da böyle süptil bir adam görmek şaşırtıcıdır. Fakat belki de onların, süptillikleri anlama zamanı gelmişti, ama bugün pek fazla umudum yok. Onlarda gördüğüme göre, pek o kadarda süptil değiller. Onların sadece kahramanları olan, bu ibadet ettikleri Onassis gibi insanları var. Nereden nereye geldik? Şimdi aynı güzel şeyleri biz nasıl da korkunç şeyler için kullandık. Ne kadar ileri gittik. Ve aynı Vishnumaya'nın, şu an sizin cehenneme gideceğiniz bu mayayı ortaya koyduğunu ve bittiğini söyleyebilirim. Bu noktayı ayarlayan O'dur. Amerikalıların Sahaja Yoga'da olmayı hak ettiklerini düşünmüyor. Benimle savaşan Odur. "Anne, unut gitsin, unut gitsin!" diyor. Filmlere bakın – her biri diğerinden daha kötü. Yakın zamanda yapılan filmleri görüyorsunuz, modern olanları, onları bakamazsınız bile, gözlerinizi kapatmalısınız. Şimdi, aynı güç, yalnızca sizin tarafınızdan kendi yıkımınız için kullanılıyor. Siz bunu kendi yıkımınız için kullanıyorsunuz. Bütün bu filmler birbirlerinizle savaşmanız, birbirinizi yok etmeniz, birbirinizi nasıl öldüreceğiniz, nasıl saldırgan olacağınız, nasıl çirkin olacağınız, nasıl utanmaz olacağınız, nasıl kendinize saygınızın olmayacağı gösteriyor ve onlar başkalarına saygı duymamak için çalışıyorlar.
Hepsi bu medyadan geliyor. Çocuklarınız çok kaba. Kimse kimseyi dinlemiyor. Kimse büyüklerine saygı duymuyor. Eğer bir kişi sade, dürüst, zeki ve parlak biriyse, o kişinin aptal olduğunu düşünülüyor, çünkü o sizi kurnazlıkla nasıl alt edeceğini bilmiyor. O sizinle sert şekilde konuşmayı bilmiyor, çünkü size nasıl sürekli hakaret edeceğini bu kişi bilmiyor. Bütün film endüstrisi şimdi, nasıl daha hakaret edici sözler bulabileceğini üzerinde çalışıyor. Ne kadar daha hakaret edici sözler varsa, o kadar iyi. Halkın istediği de bu, çünkü artık filmleri ekonomik amaçlarla kullanmak, ekonomik bir şey haline geldi. Para her şey olduğu zaman - fuhuş nedir, para alırsınız, o zaman bunda yanlış olan ne? Ailenizi yok etmenin nesi yanlış? Para aldın mı, her şey yolundadır. Şimdi, bu parayı yanınızda mı götüreceksiniz veya bu barbar çocukları bu ülkede mi bırakacaksınız? Neye ulaşacaksınız? Ve para odaklı olmak o kadar fazla ki, insanlar Amerikalıların en cimri insanlar olduklarını söylüyorlar, çok rahatlarına düşkünler ve en cömert olan Vishnumaya burada iken, onlar en cimri insanlar. O size ışık vermek için Kendisini yakar. Ve bu cimrilikte, para odaklı olmakla birlikte geliyor. Aynı zamanda onlar çok zarar vericiler, bazen çok iğrenç ve korkunç numaralar yapmaya çalışıyorlar. O zaman elektrik çalışmak zorundadır ve bilmiyorum, O'nu bilmiyorum, Onu nasıl çalışacağını bilmiyorum. Ama O özellikle de Amerikalılara çok kızgın, çünkü burası Onun erkek Kardeşinin ülkesi.
Burası erkek Kardeşinin yönettiği ülke ve O her şeyin yolunda gitmesini istiyor, çünkü tüm dünyayı yok eden saçma sapan filmlerin hepsi burada üretiliyor. AIDS, Vishnumaya'nın kutsamalarından biridir. Sol Vishuddhi'den geliyor, insanlar bilmiyorlar. Başlarda, Sol Vishuddhi'de terlemeye başlarsınız. İnsanlar suçlu hissetmeye başladıkları zaman, onunla yüzleşmeli ve ondan kurtulmalılar. Tabii ki dediğiniz gibi, bu sağ kanal olmakla başlıyor. Fakat sağ kanal olmak, nihayetinde Sol Vishuddhi ile sonlanıyor. Ve sonra bunun tortusu üretmeye başlar. Bir insandaki bu tür bir zayıflık, çünkü bu aynı zamanda anneliğin saf formudur, orta Kalp'tir, anneliğin saf şeklidir. Bir çocuk görüyorsunuz, masum bir kız görüyorsunuz. Onu ilgilendiren şey onun küçük bebeğidir. O annedir, su katılmadık şekilde. Kız düzgün bir şekilde büyütüldüyse, çocukluğundan itibaren, o bir annedir. Ve annelik, kadınlığın özüdür. Evlilikten sonra çocuk sahibi olmak istemeyen aptal bazı Sahaja Yogiler de var. Onlar derhal Sahaja Yoganın dışına çıkmalılar. Biz bütün bunları burada çocuk üretemeyen insanlara sahip olmak için yapmadık. Çocuk yapabilirlerse, yapmalılar. Bunu sebebi, doğmak isteyen pek çok büyük ruh olması. Bunlar, aile hayatınızın ağacı üzerinde zenginleşecek olan harika meyvelerdir.
Ve eğer çocuk sahibi olmak istemiyorsanız, o zaman burada ne yapıyorsunuz? Bu yüzden Vishnumaya'nın asıl meselesi, bir kadının anne olması gerektiğidir. O zaman bu annelik ona parlaması için özel bir kapasite veriyor. Şimdi, bu Sol Vishuddhi ile başlıyor, AIDS orta Kalbe gidiyor. Orta Kalbe meydan okunuyor. Annelik kayboldu. İşte antikorlar bu şekilde zayıflarlar. Onlar bir kez saldırıya uğradıklarında zayıflarlar, hastalık ile savaşamazlar ve AIDS'i kapan kişi, antikorlarının olmaması ile yüzleşmek zorunda kalır, bu yüzden her şeye karşı alerjisi olur ve ölür. AIDS ile savaşmak için kız kardeşlerin ve erkek kardeşlerin ilişkilerinin, kız kardeşlerin erkeklere dikkat edebilecekleri, davranış şekillerinin ve onlarında kız kardeşlerine dikkat edecekleri şekilde kurulması gerekir. Bütün bu şeytani harekette erkeklerin fiziksel saldırıya uğradıklarını ve kadınların ise zihinsel olarak saldırıya uğradıklarını görüyorum. Ve bu öyle bir saldırı ki, kadınların bundan kurtulmaları zor. Her şeyden önce, hedefimizin ne olduğunu, bunun seks nesnesi değil Ruh olmak olduğuna karar vermeliyiz. Bu maya hedeflerinizi tamamen değiştirdi. Bu sizi solucan haline getirecek ya da daha başka ne var, bilmiyorum. Aslında, Amerikalıların anlamak zorunda olduğu şey budur: nereye gidiyorlar? Herkes, Amerikalıların eğer tam deli değillerse, yarı deli olduklarını düşünüyor. Herhangi bir kuruluşa gelen herhangi bir Amerikalı varsa, "Ah, aman dikkatli olun, o bir Amerikalı." Amerikalılar bunu bilmiyor olabilirler.
Onlar bir Amerikalıyı asla tamamen aklı başında bir insan olarak görmezler. Bunun nedeni nedir? Bu tuhaflık yüzünden, garip, aptalca fikirleri var. Ama burada insanların aptal ve deli olma konusunda temel bir hakkımız olduğunu iddia ettiğini duydum. Bugün yaşadığınız bu ülkede dolanan bu tür bir şey var ve eğer siz onları kurtarmak zorunda kalırsanız, onların yüzlerini Tanrı'ya çevirmek zorundasınız. Onların yüzlerini aydınlanmaya doğru çevirmelisiniz. Ve bu, bütün Sahaja Yogiler için, çok, çok zor bir iş, sizden rica ediyorum ve Vishnumaya'nın Gücü ile parladığınız ve Vishnumaya’nın Gücü olan bu tür bir gücü geliştirmeniz için size dua ediyorum. Özgürlük Anıtı'nı gördüğümde, onun burada ayakta duran Vishnumaya olduğunu düşündüm. Onlar neden orada ayakta duran bir adam yapmadılar, neden bir kadın? O, Vishnumaya'nın, kız kardeşin sembolüdür ve eğer özgürlüğünüz olması gerekiyorsa, ona sahip olun - ama bilgeliğin özgürlüğü, aptallığın değil. Ve bugün size bu büyük Shri Krishna ülkesinde söylemem gereken şey budur, dikkatli olmanızda fayda var. En iyisi uyanık olmaktır. Vishnumaya’nın Güney Amerika'yı gerçekten uygun şekilde yönettiğini ve burasının onun da bölgesi olduğunu söyleyebilirsiniz. Ve orada elektrik çok yaygın değil. Fakat sapkınlık başladı, çünkü onlar Sol Vishuddhinizi mahvetmek için kokain ve diğer korkunç şeyleri üretmeye başladılar. Biri Kuzey Amerika'da bir şeyden dolayı suçluluk hissediyor, diğeri ise kokain yoluyla kötüleştiriyor ve Vishuddhinizi mahvetmeniz için güzelce buraya taşınıyor.
Bu Vishnumaya'ya yapılan bir saldırıdır, Vishnumaya'ya bir diğer saldırı ise Güney'den gelen çünkü onlar ihraç ediyorlar. Bir keresinde onlara "siz neden bunu ihraç ediyorsunuz?" diye sordum. Onlarda dediler ki, "Bu insanları kurtarmak onların dikkat etmesi gereken bir şey; bizim dikkat edeceğimiz bir şey değil ki." Kolombiya’da, resmen. "Eğer Amerikalılar kendilerine bakamıyorsa, biz halkımıza nasıl bakabiliriz?" diye düşünüyorlar. Ve sizin sayenizde büyük bir para kazanıyorlar çünkü “siz paraya çok dikkat koydunuz. Pekâlâ, sahip olun. Vishuddhinizi mahvetmek için bu korkunç şeyi size vererek biz para kazanacağız ve eğer siz paranın bu kadar önemli olduğunu düşünüyorsanız, biz bütün paranızı alacağız. Bu bir şey, çok büyük bir oyun, bu bir maya, bu ülkenin içine girdiği korkunç bir mayadır. Ve siz, bizim bu şeyleri kadar kolayca kabul etmemizin, tamamıyla korkunç olduğunu göstermek için, bunu parlayan örneklerle yapmalısınız. Vishnumaya'nın burada bazı cevizleri kıracağından eminim ve bunun Sahaja Yogiler için izlenecek yeni bir yol yaratacağını, uygun, dinamik bir şekilde daha fazla sayıda insanı Sahaja Yoga getireceğini ve onları Sahaja Yoga da yerleşmelerini sağlayacağını umuyorum.
Tanrı sizi kutsasın.
Yogi:  ilk olarak Shri Vishnu'nun isimlerini okuyup, sonra  Devi'ninki  ... mantralar?
Shri Mataji:  Ah, tamam, bu şekilde yapabilir misin. Yani elli bir ve  ...
Yogi: Sushumna  için, Shri Vishnu  için yirmi bir isim var.
Shri Mataji: "Bu  Vishnumaya değil. Yapmanız gereken  ... Vishnumaya, bakire olandır. Bu yüzden eğer Devi’nin isimlerini okursanız, bu yeterli çünkü burada Krishna’nın isimlerini okuduk. Sendeki  Devi’nin isimleri neler?"
Yogi: Evet, bizde Devi Mahatmyam var, Shri Mataji: "Ya Devi sarva bhuteshu, Vishnumaya'eti shabdita."
Shri Mataji:  Vishnu’nun ismi için Devi’nin hangi ismi varsa uygundur. Tamam.
Puja'ya başlamadan önce, bu mayayı burada yaratma şeklinize gerçekten hayranım. Umarım bu, bu kör edici mayayı kaplayacak ve insanları doğru yola sokacaktır. Bunu yapma şeklinize hayran kaldığımı söylemek zorundayım, bu güzel bir şekilde yapıldı. Tanrı sizi kutsasın. Devi isimlerinden biri de, Nirmala'dır, çünkü bu "saf" anlamına gelir, bugünlerde insanlar Halis ve Halistan'dan bahsediyorlar. Halis "saf" anlamına gelir. Halistan, saf insanların yerleşmesi gereken yerdir, yani Sahaja Yogilerin. Söylenen şey budur, sadece Halis insanlar, yani saf olan insanlar Halistan’ı meydana getirmeliler, bu zalim veya aptal olanlar değil. Bu Sahaja Yogi olan insanlar içindir. Bu Sahaja Yogiler için söylendi. Azizler asla, bu şiddet uygulayan kişilerin kendi Halistanlarına sahip olmaları gerektiğini söylemezlerdi. Yani buna "Nirmalitiler" demeleri gibi, onlar Halistan halkıdırlar ve onlar halislerdir. Vishnumaya'nın etkisi altında böyle bir yanlış isim kullanımı.
İsimleri okuyanlar, bakın, siz ne yapılacağını söylememelisiniz; bununla derhal oturmak gerekir.
Önce küçük kızlar gelsin, çok küçük kızlar değil. Kendi başına yürüyebilen ve bir şeyleri kendi başına yapabilenler.
H.H. Shri Mataji Nirmala Devi

