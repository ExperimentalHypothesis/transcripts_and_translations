Puja di Pasqua, Roma, 13 Aprile 1987.

Buona Pasqua a tutti voi. E’ una grande cosa essere venuti a Roma a celebrare la resurrezione del Cristo e adesso dobbiamo operare la resurrezione della Cristianità. Una Cristianità che si sta muovendo nella direzione opposta a quella della resurrezione del Cristo.

Come sapete il Cristo era puro Chaitanya e venne sulla terra con un corpo, un corpo che era costituito esclusivamente di Chaitanya, di vibrazioni; ed Egli risuscitò per insegnare al mondo che possiamo risuscitare il nostro corpo se lo nutriamo di Chaitanya.

C’è una continua disputa tra la materia e lo Spirito e vediamo che la materia continuamente cerca di sopraffare lo Spirito, ed è qui che noi manchiamo nella nostra resurrezione. Sbagliamo perchè lasciamo troppo spazio alla materia; siamo derivati dalla materia ed è molto facile tornare alla materia. Tutte le Nazioni cristiane hanno badato solo allo sviluppo materiale, ad una totale identificazione con la materia e non ad una sublimazione della materia. Il motivo per cui abbiamo sbagliato è perchè la materia è diventata così importante per noi e siamo così preoccupati delle cose materiali, per il nostro corpo; le persone sono così identificate con le cose materiali, preoccupate delle cose materiali, e trovo che tutta la cultura è diventata materialista e non provano vergogna di questo. Eppure continuano senza provare alcuna vergogna in un modo così degradante che degrada tutti gli esseri umani.

Mi sono accorta, venendo in Occidente, che per esempio nelle case, qualunque cosa acquistino, hanno già l’intenzione di rivenderla e quindi di essere di un certo standard. Per cui se comprano un diamante, deve essere perfetto in modo che poi possa essere rivenduto, o se acquistano una casa non deve essere poi rovinata o degradata in alcun modo affinchè mantenga il suo valore al momento di rivenderla. E dunque tutto è solamente per essere rivenduto  e non per essere goduto, non gioiscono di nessuna cosa materiale. Se vedete in India, per esempio, ognuno a seconda del proprio ceto sociale acquisterà pietre preziose, argento o altre cose a seconda delle possibilità; ma qui in Occidente, qualunque cosa acquistino deve avere il marchio di registrazione. Non acquistano niente che non abbia il marchio, perchè se non hanno il marchio vuol dire che non potrà essere rivenduto.

In India non c’è niente che porti il marchio e se per caso volete rivendere qualche cosa, andate al mercato dove trattano questa cosa e immediatamente vi faranno la valutazione e vi pagheranno in base al valore intrinseco. Per cui c’è dell’oro, per esempio, a nove carati che di per sè non ha alcun valore perchè in nove carati c’è pochissimo oro, però per il fatto stesso che è marchiato acquista di per sè un certo valore e può essere rivenduto.

Dunque tutta l’economia si regge su questo punto di vista materialistico in cui la materia non può essere goduta, ma serve solamente per creare del mercato. Quindi nella vita le persone non riescono a gustarsi nulla; adesso non so se la plastica possa avere un mercato, però qualunque cosa che possa essere di acciaio o di altra natura, deve avere un valore e deve essere possibile rivenderla e ormai la psicosi è tale per cui, anche un nonnulla senza nessun valore, un pezzo di plastica o qualunque cosa, una pinzetta, viene serbata da parte per poterla rivendere.

Tutto questo ci porta verso la frustrazione, l’infelicità e la stupidità, e così adesso hanno formato dei movimenti di contro cultura. Perchè? Cosa è questa contro cultura? Non è altro che un’altra forma di materialismo. Adesso tingersi i capelli è diventato contro cultura e questa anticultura non è altro che bruttezza. Così tingersi i capelli, vestire panni sporchi ed altre cose simili è anticultura e tutto questo è anche vendibile, fa mercato.

Ci sono centinaia di mercatini, dove si possono acquistare tutte queste cose vecchie, strappate, e dunque questa è l’altra faccia di questo fenomeno chiamato materialismo. In tutto questo gli esseri umani sono veramente vergognosi, perchè basta un nonnulla, del tipo di un cucchiaino che si sono dimenticati da qualche parte, e sono capaci di telefonare tre volte per riaverlo. Ancora oggi, in India per esempio, se qualcuno ha dimenticato una forcina a casa vostra, tenetela da conto e restituitela, ma se voi avete dimenticato dell’oro a casa di qualcun altro, non chiedetelo indietro, perchè tutto questo non è cultura.

E’ proprio la pazzia della mentalità occidentale, per esempio, se avete qualcuno a cena ci saranno dei bicchieri a seconda del tipo di vino, oppure diversi tipi di posate a seconda delle portate, un cucchiaio per l’avocado, un cucchiaio per un’altra cosa ecc., e guai se servite l’avocado con il cucchiaino del gelato, riderebbero di voi tutta la vita.

Dunque la resurrezione non può venire finchè questa materia è così morta ed inanimata e poi, tutto questo materialismo, naturalmente, entra nel cervello. Poi il discorso verte su termini bancari, il mantra principale qui in Occidente è: ‘Salvare il denaro’. Appena arrivate aeroporto di Londra c’è scritto in grande: ‘Risparmiate denaro’. E’ una ossessione questa di risparmiare il denaro, tutto questo crea una frustrazione interiore e tutto il mondo è in questa direzione, cerca di risparmiare denaro, di risparmiare questo e quello.

Si cerca poi di rimediare, di reagire a questa frustrazione con l’assunzione di droghe, alcool, di formaggi fermentati, di cose che vengono dalla materia morta. Tutto questo ci porta a una dimensione totalmente diversa che non è la realtà, nel tentativo di reagire a questa frustrazione, ma quando gli uomini si accorgono che non hanno rimediato a nulla, si sentono ancora più tristi, dunque qual’è il passo successivo? Come quella madre che aveva quei bambini un po' discoli e non sapendo che fare, dovendo uscire, li chiuse in cucina pensando che almeno sarebbero stati lì e non avrebbero distrutto tutta la casa, e al rientro aveva trovato i bambini che si erano mangiati tutte le bustine del tè, allo stesso modo oggi gli esseri umani, quando la frustrazione arriva ad un punto di non sopportazione, non sanno più che cosa fare, per cui cominciano a bucarsi le orecchie, a bucarsi le guance, il naso ecc.

La frustrazione arriva ad un punto tale che non sanno più che fare, si dipingono i capelli, si fanno crescere i baffi, ma la cosa peggiore è che in tutto questo si sentono così sicuri dentro di sè, e tutto quello che fanno, lo fanno con estrema fiducia e tutta l’attenzione verso l’esterno per vedere come uno deve diventare, come deve essere. Tendono a diventare come un albero tutto spoglio, rinsecchito e malnutrito, ad apparire come dei malati con le guance scavate, il naso scavato ecc.

Essi mirano a trovare da qualche parte l’espressione della loro frustrazione, ma quello che il Cristo disse è: “Mettete Chaitanya nella vostra materia cosicchè potrete gioirne”. Il messaggio dunque era di mettere vibrazioni nella materia ed egli ha risorto non uno spirito qualunque dalla morte, ma il suo corpo intero. Dunque il messaggio del Cristo era la completa resurrezione della materia e vediamo che in Sahaja Yoga, quando riceviamo la realizzazione, sentiamo la brezza fresca, sentiamo le vibrazioni sulle nostre mani, sulla nostra testa, la nostra salute migliora, la nostra pelle ringiovanisce e gli occhi diventano più brillanti, però ancora ci sono degli attaccamenti verso le cose materiali. Ci sono attaccamenti sia sottili che grossolani ed i grossolani sono: ‘questo è il mio tappeto, questa è la mia macchina, questo è il mio ornamento...ecc.’. Ma se vogliamo ispirarci al messaggio del Cristo, dobbiamo mettere l’attenzione su di una materia che è “vibrata”, o che emette vibrazioni, qualcosa che abbia un valore spirituale, non un valore materiale, ma un valore vibratorio. Può essere qualunque cosa, un fiore dell’acqua, un sari, purchè emetta queste vibrazioni, ed in quel momento allora la nostra attenzione via via passerà dal grossolano al più sottile. Dunque, se la nostra attenzione è concentrata ancora su qualcosa di materiale, è molto difficile crescere velocemente.

Qualunque cosa usiamo dobbiamo vedere se è utile per le nostre vibrazioni o no; chiediamoci, in qualunque cosa facciamo, se è utile alle nostre vibrazioni o no. Oppure se stiamo continuando ancora con le nostre vecchie abitudini, come certe persone che ho visto ieri che vanno in giro come matti in vacanza. Esse sicuramente avranno pagato una fortuna per il viaggio, per gli alberghi ed hanno un’espressione così misera che sembra non si divertano affatto. Ho pensato che alla fine del viaggio andranno a battere la testa contro il muro per la loro frustrazione.

Dunque la materia di per sè non potrà mai darci gioia, solamente la materia che è vibrata, che emette vibrazioni. Un essere umano non potrà mai darci gioia, sia che possa essere padre, madre, figlio ecc., a meno che esso non emetta vibrazione, poichè la gioia è una benedizione che viene da Dio e finchè non siamo connessi con Dio, qualunque cosa noi possiamo fare, cercare, trovare, non potremo mai sperimentare questa gioia. Potremmo apparire agli occhi degli altri molto sicuri di quello che facciamo, ma è una sicurezza superficiale che viene dalla frustrazione.

Ci sono dunque delle persone che ci sembrano molto sicure di sè, ma in effetti sono persone estremamente insicure dentro, molto deboli; dunque qualunque persona vicino a noi, se non è realizzata, non emette vibrazioni, non potrà mai darci la gioia.

E così una persona qualunque, un Sadhu, un mendicante, potrebbe rivelarsi così preziosa per voi, anche senza parlare, anche più preziosa di qualunque altra persona che noi riteniamo di valore, gente ricca, gente affermata ecc. Ed è qui che la Cristianità ha sbagliato, associandosi ai re, ai potenti, e così quando ci siamo incontrati con il Papa, egli ha avuto mille riguardi per mio marito, per la posizione che ha, ma certamente non voleva vedere me, oppure ero io che non volevo vedere lui.

L’intera scala dei valori deve cambiare, in modo tale che non ci preoccuperemo solamente del nostro spirito. Esso saprà darci tutte le comodità di un ricco palazzo, saprà darci protezione, saprà darci il benessere di tutte le ricchezze del mondo. Dunque perchè preoccuparci di tutte le cose che non hanno valore? Dobbiamo renderci conto di quanto le persone siano frustrate, infelici, di come mutino ogni giorno, correndo dietro a questo e a quello, un giorno sono hippy, un giorno sono punk, un giorno sono ben vestiti, correndo dietro a qualcosa che non porta da nessuna parte.

Adesso voi siete lontani da loro, in un altro regno, e potete vederli chiaramente, quindi non avvicinatevi più a questa gente. Fate sì che tutta la vostra bellezza interiore possa trasparire affinchè siano loro ad avvicinarsi a voi e che si rendano conto che voi siete delle persone che sono risorte. Lo spirito è sempre stato lì presente nel vostro cuore, ma oggi che anche la materia è stata risorta dentro di voi, adesso tutto questo si esprime anche di fuori, per cui i vostri occhi brillano, la vostra pelle è splendente, il vostro aspetto emana luce.

In Sahaja Yoga non c’è posto per la serietà stupida: ad esempio preoccuparsi di un diamante che dobbiamo vendere o che è un pochino sporco, portarlo vi basti. tutta la vostra serietà nasce dalla materia morta che è in voi, e su questa materia morta crescono i funghi e sapete che questi funghi creano qualsiasi tipo di malattia. State alla larga da tutto ciò che è morto.

Solamente Chaitanya può rendere la materia vibrante o vibrata, e finchè non sarete connessi con dio non potrete vibrare nulla. Tutte le incarnazioni, tutti i profeti che sono venuti su questa terra, hanno cercato di dire sempre la stessa cosa :’cercate di essere connessi con il Divino’, naturalmente io sono riuscita nell’intento. Per cui, adesso preoccupatevi solo che questa connessione non vada persa: non dovete avere problemi, non dovete avere dubbi, semplicemente fissate questa connessione. E una volta stabilizzata questa connessione non la perderete più, neanche per cose di tipo coniugale, per esempio quando avete un congiunto che vi crea problemi. Queste sono cose che disturbano solamente le personalità deboli. Se siete personalità forti dotate di vibrazioni forti, sarete voi che potete aiutare gli altri e portare gli altri in Sahaja Yoga.

Quindi il messaggio per oggi è che dobbiamo risorgere la materia dentro e fuori.

Dunque voi dovete alzare la vostra Kundalini in senso verticale, ma anche in senso orizzontale ed estenderla alle vostre gambe, alle vostre braccia, mani, e ai vostri pensieri, dopotutto che cosa è un mantra? Un mantra non è altro che un pensiero che ha vibrazioni. Tale mantra potrà essere trasportato solamente attraverso un certo coefficiente, un certo potenziale. Nel vestire, nel pensare, in ogni cosa umana è necessario un certo coefficiente vibratorio che mette in azione le vibrazioni; se questo coefficiente non è presente, non possiamo nè prendere nè dare vibrazioni. Dunque ci sono due possibilità di svolta, in Italia come dappertutto, a destra come a sinistra, e sarebbe molto facile liberarsi di questo. E’ tutto molto semplice: se dentro di noi non andiamo nè a destra nè a sinistra, ma ci manteniamo al centro, noi siamo vibrati, abbiamo vibrazioni e possiamo emettere vibrazioni, posiamo dare vibrazioni a qualunque cosa, ma è importante rimanere al centro e non andare a nessuno degli estremi. Anche in Sahaja Yoga ci sono persone che esagerano nella meditazione, rimangono lì, per esempio, anche dodici ore, ma qual’è la necessità di rimanere lì dodici ore in meditazione? Uno deve essere sempre in meditazione, oppure qualcun altro trasformerà Sahaja Yoga in una bella scampagnata, quindi si va da un’estremità all’altra.

E’ importante ricordarsi sempre che noi siamo lo Spirito, e che siamo connessi con dio, quindi basterà chiedersi quanto siamo connessi, quanto riusciamo ad assorbire, quanto riusciamo a penetrare in tutto questo, e basta. E questo è tutto, non c’è un gran che da fare, sono finiti i tempi in cui bisognava mettere la testa in giù o andare a ritirarsi sull’Himalaya; qualunque tipo di comportamento un po' strano, particolare, non è segno di uno che pratica Sahaja yoga. Niente stranezze o particolarità in Sahaja Yoga, una persona che è particolare potrà essere un po' ‘bhootish’ o magari un egoista, niente particolarità, ci potranno essere delle individualità ma non delle particolarità. L’individualità sarà data dall’avere un naso particolare, o le orecchie fatte diverse, ma niente stravaganze, anche l’abbigliamento diventerà più sobrio e certo non rifiuteremo i colori, perchè danno gioia, rispecchiano la natura, rispecchiano il Sahasrara che è costituito da sette colori. Per esempio oggi ho indossato questo sari giallo che in India si indossa in un giorno particolare, e cioè quando inizia la primavera. Allora ho indossato questo sari per usanza, come si usa fare in India; come ben sapete, noi in India siamo molto connessi con la natura ed oggi ho ricevuto un telegramma da New York in cui i Sahaja Yogis dicevano di avere avuto come una visione in sogno, in cui mi hanno vista indossare questo sari giallo.

Se avrete l’opportunità di leggere questo telegramma vi accorgerete come i dettagli siano descritti;  stamattina appena ho indossato questo sari, il sole ha cominciato a scaldarsi di più, mi dispiace un pochino per voi.

Oggi celebriamo la primavera e come sapete io sono nata in primavera, anche il Cristo è risorto in primavera, per cui possiamo dire che la primavera comincia con la resurrezione del Cristo. Adesso siamo, quindi, in questo umore primaverile disponibile alla serenità, alla gioia, alla gaiezza, ma non alla frivolezza, non alla volgarità, non all’infantilismo, e sono veramente felice di aver potuto essere qui oggi, e mi ha dato grande gioia il vedere così tanti Sahaja Yogis che sono venuti anche da fuori per celebrare questo giorno ed esprimere questo amore per me.  E dunque in questo giorno che ricorda la resurrezione del Cristo, pensando a quanto Egli abbia sofferto, a quanto Egli abbia dovuto penare, il mio sentimento è di gioia con le lacrime agli occhi, perchè il risultato siete voi, siete voi che oggi siete risorti, il vostro Agnya è talmente purificato, i vostri occhi sono puliti.

Che dio vi benedica.