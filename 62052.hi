25 मार्च 1989
Devi Puja
कोलकाता (भारत)
Talk Language: Hindi | Transcript (Hindi) - Draft

आप सब लोगो का स्वागत देख करके ह्रदय भर आया है। और इतना सुन्दर बांग्ला का गाना उसमे कितने सुन्दर विचार और भावना , सब सुन करके ऐसा लगता है कि सारी दुनिया अपने परिवर्तन के लिए तैयार है और सत्य के खोज में हर जगह भारतवर्ष में बड़ी गहन विचारधारा चल रही है। बंगाल तो आध्यात्म के लिए बहुत ऊंचा मन जाता है। यहा अनेक कमल के पुष्प हुए हैं और जिन्होंने इस सुन्दर वातावरण को सुरभित किया। अब सहयोगियों का काम है इसमें चेतना भर दें और सबको आनन्दित कर दें,  उनके जितने प्रश्न हैं उनका हल ढूंढ दें, और उनको उनका जो ध्येय है वो प्राप्त करा दें। ये सहज योगी ही करा सकतें हैं। हम लोग विनाश की चीजों के पीछे भागने लग गए हैं, जो हमने विदेश में देखा उसी ओर हमारी नज़र होने लग गयी है। लेकिन अपने देश का खून ऐसा है , यहा की विशेषता यह है कि हम ध्येयवादी हैं और अविनाशी चीज को ही खोजते हैं। अविनाशी चीज मिलते ही विनाशी चीज़े अपने आप ही पाँव छूने लग जाएंगी तो बंगाल में बहुत जरूरी कि जाग्रति हो और लोग उस परमतत्त्व को प्राप्त करें जिससे सारी सृष्टि बानी हुई है। एक बार उसे प्राप्त करने के बाद फिर सब चीज इतनी सहज हो जाती है , इतनी आसानी से मिल जाती है ,  इसके बारे में जितना कहा जाये  सो कम है। आशा है बंगाल में भी ये जाग्रति होगी और ये बच्चे और ये सब लोग इस चीज़ को प्राप्त करके अपने अंदर के आत्मा का आनंद उठाएंगे ऐसी मुझे पूर्ण आशा है। पर सहजयोगियों को बहुत मेहनत करनी पड़ेगी और इस मेहनत से जो फल मिलेगा वो इतना समाधान का होगा। सबसे बड़ा समाधान ये है की हमने इनको आत्मानंद दिया है और जीन्होंने इस आत्मानंद को प्राप्त कर लिया वो आत्मानंद को प्राप्त करके फिर उन्हें और कुछ नहीं चाहिए क्योंकि बाकी सब चीज़े उनका पाँव ही छूने लग गई हैं। आशा है बंगाल को जो कुछ भी विपत्तियां हैं , तकलीफें हैं पूरी तरह से परमेश्वर की कृपा से ठीक हो जाएँगी और सब लोग आनंद के सागर में आनंद से अनोमान होंगे ऐसा ही हमारा आशीर्वाद है।