23 अगस्त 1986
Talk to Sahaja Yogis
Hostellerie am Schwarzsee, Plaffeien (Switzerland)
Talk Language: English | Translation (English to Hindi) - Draft
शाम की बात, श्री कृष्ण पूजा संगोष्ठी
श्वार्जसी (स्विट्जरलैंड), 23 अगस्त 1986।

तो हमने फैसला किया... [माइक्रोफ़ोन थोड़ा और आगे लाया जाना चाहिए ], हमने अपने शाम के खाने के बाद पूजा करने का फैसला किया है क्योंकि श्री कृष्ण रात में लगभग बारह बजे पैदा हुए थे,जबकि मेरा जन्म भी दिन के समय बारह बजे पैदा हुआ था, श्री राम के साथ भी ऐसा ही। और क्राइस्ट का जन्म भी रात के बारह बजे हुआ था।

मैंने आपको बताया है कि आज मैं आपको गीता के बारे में बताने जा रही हूं। वह कृष्ण के जीवन का दूसरा भाग है। यह इतना अलग और विविध है कि कुछ लोग, हमेशा की तरह बुद्धिजीवी, कहते हैं कि गोकुल में एक बच्चे के रूप में खेलने वाले कृष्ण द्वारिका के राजा कृष्ण से अलग थे।

तो जब वे द्वारिका के राजा बने, तो पांडव और कौरवों के बीच युद्ध हुआ, एक पक्ष अच्छे लोगों का प्रतिनिधित्व करता था, दूसरा पक्ष बुरे लोगों का प्रतिनिधित्व करता था। इसलिए वे उनसे पूछने आए कि क्या वह उनकी तरफ से शामिल होंगे। तो उन्होंने कहा, "मेरे पास मेरी सेना है और मैं स्वयं हूं, इसलिए जो कुछ भी आप चुनते हैं वह आप पा सकते है।" तो कौरवों ने कहा, "हम आपकी सेना लेंगे," लेकिन पांडवों ने कहा, "हम आपको पाना चाहेंगे।"

और इस तरह युद्ध शुरू हुआ और युद्ध में उनका सबसे बड़ा शिष्य पांडवों में से एक नामअर्जुन था।

और अर्जुन ने उन्हे अपने पक्ष से लड़ने के लिये पुछा। उन्होंने कहा, "मैं अपने हाथ में कोई हथियार नहीं लूंगा, लेकिन मैं तुम्हारा सारथी बनूंगा और तुम्हारा रथ चलाऊंगा।"

और जब वे रथ चला रहे थे, तो ऐसा हुआ कि कृष्ण ने अर्जुन के अवसाद को देखा। और अर्जुन ने कहा, "यह युद्ध क्या है? मुझे क्यों लड़ना चाहिए? मैं अपने गुरुओं से लड़ रहा हूं, जिन्होंने मुझे युद्धबाज़ी की सभी विद्याएं सिखाई हैं ... (वह खुद को सुधारती हैं) ... लड़ाई, और तीरंदाजी की विद्या भी और मैं अपने ही चचेरे भाइयों से लड़ रहा हूं। ”

तो श्री कृष्ण ने कहा कि, "वे पहले ही मारे जा चुके हैं, उनका कोई अस्तित्व नहीं है, वे पहले से ही मरे हुए लोग हैं, क्योंकि वे साक्षात्कारी आत्मा नहीं हैं, मैंने उन्हें पहले ही मार दिया है। तो तुम्हें उन्हें मारने का यह ड्रामा ही खेलना है।”

तो लोग जो गीता के बारे में सबसे प्रमुख विरोधाभास प्रस्तुत करते हैं वह यह है कि जो लोग गीता पढ़ते हैं उन्हे शाकाहारी (हँसी) होना चाहिए। कृष्ण ने बताया, श्री कृष्ण ने अर्जुन से कहा कि, "तुम उन्हें मार डालो।" मनुष्य, उसके अपने संबंध, उसके अपने चचेरे भाई जो बुरे लोग थे। मुर्गियों और बकरियों के बारे में क्या?

लेकिन भारत में वे सभी जो गीता पढ़ना शुरू करते हैं, मांस खाना छोड़ देते हैं और शाकाहार अपना लेते हैं, या वे उपवास करते हैं। तो ये बातें कितनी विरोधाभासी हैं। तो उन्होंने कभी शाकाहार का उपदेश नहीं दिया, कम से कम गीता में। और उन्होंने अर्जुन को मारने के लिए कहा।

आधुनिक समय में अच्छाई और बुरी ताकत के बीच युद्ध चल रहा है। आपको उन्हें मारना नहीं पडेगा; यहां तक कि यदि आप उन्हें बंधन दें, वे पहले ही मृत हैं, वे साक्षात्कारी आत्मा नहीं हैं, वे सभी निष्प्रभावी हो जाएंगे। लेकिन आपको उन्हें इस अर्थ में मारना होगा कि आपको उनके साथ अपने संबंधों को खत्म करना होगा।

जैसे, मैं सहज योग में आने वाले बहुत से लोगों को देखती हूं कि, "लेकिन मेरी माँ अभी तक सहज योगिनी नहीं है, इसलिए वह मुझे परेशान करती हैं, मैं सहज योग कैसे कर सकता हूँ?" किसी भी अन्य चीज के लिए वे मां से लड़ेंगे लेकिन इसके लिए नहीं।

"अपने आसक्तियों और अपने संबंधों को मार डालो।" ऐसा उन्होंने कहा है, यदि मसला ऐसा है कि, वे आपको अपने उत्थान में समस्या दे रहे हैं। गीता का सन्देश इसी से प्रारंभ होता है।

लेकिन इसके विपरीत, मैंने देखा है कि सहज योग में ऐसे लोग हैं जो एक बार [वे] शादी कर लेते हैं, सहज योग से बाहर निकलना चाहते हैं, अपने पतियों को या अपनी पत्नियों को बाहर निकाल लेते हैं या दूर रहना चाहते हैं और गैर सामूहिक होना चाहते हैं।

तो मारना ही पड़ेगा। षड-रिपु होते हैं, मनुष्य के छह शत्रु होते हैं, लेकिन आधुनिक समय में वे कई गुना बढ़ गए हैं, मुझे लगता है (हँसी)।

सबसे पहले आप में वासना है। अपनी वासना को मार डालो। लोभ से ज्यादा यह वासना है जो आज पश्चिम को खत्म कर रही है। तो पहले अपनी वासना को मार डालो।

फिर अपने क्रोध को मार डालो। कुछ लोग ऐसे होते हैं जिनके पास एक अंतर्निहित प्रतिक्रिया होती है कि जैसे ही वे किसी को देखते हैं, वे क्रोधित हो जाते हैं।

एक गोरा आदमी एक काले आदमी को देखता है तो वह क्रोधित हो जाता है, एक काला आदमी एक सफेद आदमी को देखता है, वह क्रोधित हो जाता है, आश्चर्य होता है।

मेरा मतलब है, भगवान ने सभी प्रकार की खालें बनाई हैं; जीवन उबाऊ हो जाएगा यदि आप सभी की त्वचा एक जैसी पकी हुई हो, आप सभी एक जैसे दिखें।

इसलिए उसने तरह-तरह के खूबसूरत लोगों को बनाया है। लेकिन यह गुस्सा किसी भी स्रोत से आ सकता है। यह ऐसे होता है कि, जब आप क्रोध को मारते हैं, वास्तव में आप अतीत से जुडे अपने सभी संबंधों को, प्रतिक्रियाओं को, और आपके द्वारा पाली गई कंडीशनिंग को मार देते हैं।
फिर लोगों में जो घमंड है; मुझे यह तब बहुत अधिक दिखाई देता है जब मैं उन जगहों पर जाती हूं जहां लोग खुद को नौकरशाह कहते हैं या वे "प्रभारी" होते हैं, जैसे कि पालक (हंसी), लोगों को यह बताते हुए कि क्या करना है, "यह करो, वह करो, वह करो।" यह तर्जनी, कृष्ण की उंगली है, दूसरों पर कृष्ण की उंगली का उपयोग करना।

घमंड, ऐसा घमंड कि तुम परिपूर्ण हो, तुम परिपूर्ण हो, तुम्हारे साथ कुछ भी गलत नहीं है। आप सबसे अच्छे लोग हैं, अंग्रेज सोचते हैं कि वे सबसे अच्छे हैं, जर्मन सोचते हैं कि वे सबसे अच्छे हैं, इटालियंस सोचते हैं कि वे सबसे अच्छे हैं, या कहें, सबसे अच्छे स्विट्जरलैंड, स्विस लोग हैं (हंसी)।

इस घमंड, इस झूठ को समाप्त करना होगा। एक देश विशेष होने के नाते आपने क्या हासिल किया है, चलो देखते हैं? एक निश्चित देश से संबंधित होकर, आपने क्या योगदान दिया है?

जो केवल परमेश्वर के राज्य के हैं, उन्होंने कुछ हासिल किया है। बाकी सब बेकार लोग हैं, बस एक दूसरे से लड़ने का कोई रास्ता खोज रहे हैं, दूसरों की निंदा करना और घमंड एक गुब्बारे की तरह है। अगर कोई पूरी बात में- उसमें सिर्फ एक पिन डाल दे तो गुब्बारा गिर जाएगा।

अब सबसे बुरा है ईर्ष्या, और वह है भारतीयों में, भारतीय बहुत बड़े ईर्ष्यालु बर्तन हैं। फिर से, खासतौर पर वे भारतीय जो सरकार और राजनीति में हैं, लेकिन अन्यथा भी, ईर्ष्या करते हैं। वे हमेशा दूसरे लोगों के बारे में शिकायत करेंगे और ईर्ष्या करेंगे। और पश्चिम में भी लोग काफी ईर्ष्यालु हैं, मुझे कहना होगा। उन्हें उन चीजों से जलन होती है जो सबसे ज्यादा हैरान करने वाली होती हैं।

एक दिन मैं कार में जा रही थीऔर एक सज्जन बिना किसी बात के बहुत गुस्से में थे। तो दूसरा मुझसे कहता है, "उन्हें जलन हो रही है क्योंकि आप मर्सिडीज कार में बैठी हैं।" मैंने कहा, "लेकिन यह मेरीनहीं है, यह मेरे पति की है, आप देखिए।" मैं मर्सिडीज कार में बैठी हूं तो इसमें जलन की क्या बात है? मेरा मतलब है, यह एक बहुत ही मूर्खतापूर्ण, निरर्थक बात है लेकिन फिर भी मुझे विश्वास नहीं हो रहा है कि आप किसी से ईर्ष्या कर सकते हैं क्योंकि उसके पास मर्सिडीज कार है, इससे क्या फर्क पड़ता है?

मेरे लिए, यह बिल्कुल एक विदेशी विचार है, जिसे मैं समझ नहीं पाती। लेकिन ऐसी बेवकूफी भरी और बेवकूफी भरी बातें हैं। मैं केवल एक ईर्ष्या को समझ सकती हूं, वह है पति और पत्नी के बीच - थोड़ा बहुत (हंसी)।

फिर पांचवीं चीज जिसे उन्होने हमें मारने के लिए कहा, वह है आसक्ति, यह बहुत महत्वपूर्ण है। "यह मेरा बच्चा है, यह मेरा है ..." यह भारतीय ढंग भी है, अधिक भारतीय, "यह मेरा चचेरा भाई है, यह मेरा भाई है, यह मेरी मंगेतर है, यह मेरी पत्नी है।"

साथ ही पश्चिम में, दूसरी तरह ऐसा है कि वे अपने बच्चों की परवाह नहीं करते हैं। वे अपनी माताओं की परवाह नहीं करते हैं, वे अपने पिता की परवाह नहीं करते हैं। वे किसी की परवाह नहीं करते, बल्कि खुद के लिये करते हैं।

जो अंतिम आता है, उसे लोभ कहा जाता है। क्योंकि जब आपके पास लालच होता है, तो आप किसी की परवाह नहीं करते, आप बस सब कुछ पाना चाहते हैं, दूसरे व्यक्ति से। आप हर चीज को दूसरे व्यक्ति से हथियाना चाहते हैं। दूसरे व्यक्ति के पास जो कुछ भी है, आप उसे पाना चाहते हैं। लेकिन जब आप इसे नहीं चाहते हैं तो हर कोई आपको देना चाहता है, ऐसा मेरे मामले में है।

मुझे यह कहने में भी बहुत डर लगता है, "यह अच्छा है," क्योंकि कल तुरंत मैं इसे अपने घर में पाऊंगी (हँसी)।

तो इसी लोभ ने सारी दुनिया का इतना नुकसान किया है। लोग महान प्रभुत्व जमाने के लिये चले हैं, और वह भी अन्य देशों में, किस लिए? इन हीरों के लिए और इस तरह की बेतुकी बातों के लिए, उन्होंने अपना जीवन बर्बाद कर दिया है, संतानों की संतानों को बर्बाद कर दिया है।

उन्होंने अपनी सारी धूर्तता का उपयोग किया इतने सारे राष्ट्रों को बर्बाद करने के लिये, बस उन्हें एक दूसरे के खिलाफ खड़ा करने के लिए, समस्याएँ पैदा करने, हर तरह की साज़िश करने के लिए। बस किस लिए? लालच के लिए जो बिल्कुल कैंसर जैसा है, किसी और को अस्तित्व रहने नहीं देता। और फिर आप खुद को ही खाना शुरू कर देते हैं।

यह एक बीमारी है, मुझे लगता है, लालच। और इसके साथ ही कंजूसी भी जाती है; लोग कंजूस हो जाते हैं।

फिर यह लालच कहाँ खत्म होता है? आखिर आपके घर में जो पैसा जमा होता है या जो चीजें जमा होती हैं, उनका क्या होता है? आप उनका उपयोग करना चाहते हैं।

[इसके साथ क्या बात है? नहीं... बनने की कोशिश करो... न होने के लिए... मैंने तुमसे कहा है, नहीं तो मैं तुम्हें बाहर जाने के लिए कहूँगी, ठीक है? ध्यान केंद्रित करो।]

तो लालची लोगों का क्या होता है? वे कंजूस हो जाते हैं, वे जीवन का आनंद नहीं ले सकते, वे पैसा खर्च नहीं कर सकते क्योंकि सबसे बड़ा आनंद दूसरों को चीजें देने में है, निसंदेह। और वे किसी को कोई खुशी नहीं दे सकते, वे भविष्य की पिढी के देखने के लिए कुछ भी रचना नही कर सकते हैं।

तो उनका क्या होता है? उनके बच्चे दृश्य मेआते हैं तो नष्ट करने वाले बन जाते हैं। वे अपना सारा पैसा बर्बाद कर देते हैं, वे एक बेकार जीवन जीते हैं, वे गलत चीजों में पड़ जाते हैं, और खुद को बर्बाद कर लेते हैं। तो उनके बच्चे [जो] पैदा होते हैं कंजूस हो जाते हैं। तो एक दुष्चक्र चलना शुरू हो जाता है। उन्होने (कृष्ण )कहा है, "सब को मार डालो, ये तुम्हारे छ: शत्रु हैं।"

फिर से, अब लोग श्री कृष्ण के बारे में इस विरोधाभास का उपयोग इतने भिन्न तरीकों से करते हैं कि यह आश्चर्य की बात है कि न केवल क्राइस्ट, न केवल मोहम्मद साहब, न केवल लाओत्से, न केवल श्री राम बल्कि कृष्ण का भी उनके अनुयायियों द्वारा दुरुपयोग किया गया था।

वह वही है जो तट्स्थ है, एक..., तटस्थ का अर्थ है जो चित्त के किनारे पर खड़ा है और सब कुछ देखता है, जो सब कुछ देखता है, वही साक्षी है। उन्होंने वर्णन किया,"साक्षी रूपेण संस्थिता," वह साक्षी, गवाह बन जाता है। यही उन्होंने कहा है, यह एक नाटक है, यह एक खेल है। लेकिन आप पाते हैं कि, कृष्ण के नाम पर लोग हर तरह के बेतुके काम करते हैं। वे नाटक करते हैं, वे कृष्ण बन जाते हैं, वे बन जाते हैं (छलावा करते हैंं? जबरदस्ती छलावरण?), वे लोगों को मूर्ख बनाते हैं..., उन्हें बेवकूफ बनाते हैं, इससे पैसा कमाते हैं या वे सड़क पर किताबें बेचते हैं।

जैसे अगर आप साउथहॉल जाते हैं तो आपको बहुत सारे पश्चिमी लोग अजीबोगरीब कपड़े पहने हुए मिलेंगे, घूमते हुए, भारतीयों से भिक्षा मांगते हुए और भारतीय कहते हैं, "ओह देखो, ये भिखारी, आप देखिये, वे कुछ लेने आए हैं, चलो हम उन्हें कुछ पैसे दें।"

तो, कृष्ण के जीवन का अंतर्विरोध, कितनी दयनीय बात है, इतनी बेतुकी बात है कि मुझे यह देखकर दुख होता है कि इस दुनिया में मनुष्यों द्वारा इस तरह के महान अवतार का कैसा दुरुपयोग किया गया।

अगर उस अवतार में कुछ कमी थी, तो वह यह थी कि उन्होंने लोगों को आत्म बोध नहीं दिया - लेकिन उन्होंने इसके बारे में बात की। उन्होंने इसके बारे में कहा, ध्यान की बात की; उन्होंने वह सब किया जो मंच को स्थापित करने के लिए आवश्यक था। लेकिन नतीजा क्या है? उनके सभी अवतार का दुरुपयोग किया गया था।

अगर आप पूरी गीता पढ़ेंगे तो आपको आश्चर्य होगा कि कैसे लोगों ने गीता और उसके लेखन को भी बदल दिया है। ऐसा ही बाइबिल में और कुरान के साथ भी।

ऐसी बातें जो वे कभी नहीं कह सकते थे। वे यह कैसे कह सकते थे? आश्चर्य है, असंभव है, चुंकि वे स्वयं का खंडन नहीं कर सकते।

उदाहरण के लिए, गीता व्यास द्वारा लिखी गई है जो एक मछुआरी महिला की नाजायज संतान थी। लेकिन गीता में लिखा है कि तुम्हारी जाति तुम्हारे जन्म से तय होती है। ऐसा कैसे हो सकता है? जो मछुआरी महिला का नाजायज बेटा है, वह ऐसा कैसे कह सकता है? विरोधाभास देखें। ऐसा ही बाइबिल में, वही तोराह में, वही कुरान में, इन सभी किताबों में, इन सभी लोगों ने उन्हें बदल कर एक बहुत ही घटिया भूमिका निभाने की कोशिश की है। लेकिन आप इसका पता लगा सकते हैं। सौभाग्य से, वे जो कुछ भी कोशिश करें, सच्चाई इस तरह से सामने आती है और आप यह साबित कर सकते हैं कि "आप जो कह रहे हैं वह गलत है, नहीं हो सकता"।

एक व्यास जिन्होने लिखा वह एक मछुआरन का बेटा था और वह कैसे कह सकता है कि ब्राह्मण सबसे ऊंचे हैं, जब वह ब्राह्मण के रूप में पैदा नहीं हुआ है और यह कहने के लिए कि आपकी जाति ब्राह्मणवाद आपके जन्म से आता है? आपके पुनर्जन्म से! केवल उन्होंने थोड़ा सा हटा दिया - पुनर्जन्म (हँसी)।

इस तरह उन्होंने विभिन्न प्रकार से, इस तरह के विरोधाभासी तरीके से गीता की व्याख्या की। उनके पूरे लेखन या कहावतों को बदला नहीं जा सकता था, बेशक, वे इसे बदल नहीं सकते थे लेकिन जहां भी वे अपनी शैली डालना चाहते थे, उन्होंने इसे किया।

क्योंकि अंततः यह ऐसे ब्राह्मणों के हाथ में चला गया जो वास्तव में ब्राह्मण नहीं थे, वे वे लोग थे जो शूद्र थे क्योंकि वे आत्मज्ञानी भी नहीं थे और इतने गंदे तरीके से व्यवहार कर रहे थे; उन्हें ब्राह्मण नहीं कहा जाना चाहिए। लेकिन यह तथाकथित ब्राह्मणों के हाथ में चला गया और उन्होंने इसका गलत अर्थ निकाला।

बाइबिल के साथ भी यही बात है। यह भयानक लोगों के हाथों में चला गया। मिस्टर जॉन ने कुछ ऐसा कहा जो समझदारी पुर्ण था, ठीक है, लेकिन दूसरे साथी पॉल के बारे में क्या? वह अंदर आता है और सब कुछ खराब कर देता है।

फिर ऑगस्टीन आता है, वह सब कुछ खराब कर देता है, क्यों? क्योंकि वे शैतान हैं। एक दुष्ट शक्ति है; यह सिद्धांत कि कोई बुरी ताकत नहीं है, एक गलत सिद्धांत है, मौजूद नहीं है। एक दुष्ट शक्ति है; और किसी भी बुरी ताकतों के हाथों का खिलौना मत बनो। और वह श्री कृष्ण ने स्पष्ट रूप से बताया था। लेकिन वहां भी विरोधाभास आ सकते हैं।

जैसे अगर आप कृष्ण भक्त हैं तो अगर आप सड़क पर दौड़ना शुरू करते हैं, "कृष्ण! कृष्णा! कृष्णा! कृष्ण!", इस तरह करते हुए, फिर आप जश्न मना रहे हैं, या पागलों की तरह आगे बढ़ें, "कृष्ण! कृष्णा! कृष्ण!", ऐसे ही।

अथवा इससे भी बदतर, ऐसा कि कुछ लोग कहते हैं, "हम कृष्ण हैं"। जैसे ये भयानक रजनीश ने किया। उसने कहा, “वह स्त्रियों को नंगा करता था, इसलिए मैं स्त्रियों को नंगा करता हूँ।” मैं सोचने लगी, "कृष्ण ने औरतों को नंगा कब किया?"

जब वह पांच वर्ष से कम उम्र का छोटा लड़का था, वह पेड़ों पर चढ़ जाता था और महिलाएं यमुना नदी में स्नान करती थीं। इसलिए, वह सिर्फ उनकी कुंडलिनी बढ़ाने के लिए उनके कपड़े छिपाते थे और देखते थे कि यह कैसे काम करती है। पांच साल की उम्र में एक बच्चा क्या समझता है?

यह भयानक आदमी, क्या वह पाँच साल का था जब वह ऐसी बेहुदा बात कर रहा था? ऐसे करते हैं श्रीकृष्ण का नाम का इस्तेमाल?

और जब वह इन गोपियों के घड़े तोड़ते थे, तो वह क्या कर रहे थे? वह कुंडलिनी जागरण कर रहे थे, क्योंकि गोपियां उस यमुना नदी से पानी निकाल रही थीं जो राधा द्वारा स्पंदित थी और वह उन्हें उनकी पीठ पर तोड़ देते थे ताकि पानी उनकी कुंडलिनी पर गिर जाए और उन्हें उनकी आत्मबोध प्राप्ति हो जाए, इसी जीवन काल में। यही उनका शुद्धिकरण है।

लेकिन पहली बात वे ऐसी करते हैं कि श्री कृष्ण को एक बच्चे के रूप में और श्री कृष्ण को अर्जुन से बात करने वाले के रूप में अलग-अलगकर देते हैं, बहुत अच्छा। इसलिए इसकि कोई प्रासंगिकता नहीं है और जिस तरह से वे चाहते हैं उसका उपयोग करते हैं। यह बहुत सामान्य बात है कि लोग श्री कृष्ण के बारे में इस तरह से बात करने लगते हैं जैसे वे उनकी जेब में हैं, या वे गीता के लेखक हैं।

जैसे हमारे पास चर्चों में वे बिशप और चीजें हैं जो बहुत शराब पीते हैं और फिर वे अपनी बाइबिल निकालते हैं और उल्टा पढ़ना शुरू करते हैं (हँसी)। यह सब पुरोहित वर्ग, चाहे वह इसी धर्म-पंथ का हो या उस का, वे सब सबसे घटिया किस्म के पाखंडी हैं, केवल पैसे कमाने वाले लोग हैं। यहां तक ​​कि भारतीय मंदिर भी जो पहुंच से दूर-दूर नहीं हैं, बर्बाद हो गए हैं।

सारा गांजा और वह सब जो भारतीय मंदिरों में बेचा जाता है। ये सभी पोप और ये सभी लोग कुछ ऐसा कर रहे हैं जिसकी कभी उम्मीद नहीं की जा सकती थी। कल्पना कीजिए, वे आपके वेटिकन में बेनिडिक्तिन नामक एक प्रकार की शराब बनाते हैं। क्या आप ऐसी बेहूदा बात की कल्पना कर सकते हैं? कल वे एक बियर बार खोलेंगे (हँसी), मुझे आश्चर्य नहीं होगा।

इसलिए, हम यह समझने की स्थिति में आ जाते हैं कि वे सभी लोग जो इन महान अवतारों की बात करते हैं और किसी एक धर्म को उपदेश करते हैं, वे सभी पाखंडी हैं। वहां कोई धर्म नहीं है। साधारण लोग जो इन पाखंडियों पर विश्वास करते हैं,ऐसा इसलिये क्योंकि वे इतने सरल, इतने निर्दोष हैं। ये चालाक, लालची शैतान जिन्होंने इन धर्मों को शुरू किया, इन साधारण लोगों का शोषण किया, उनका इस्तेमाल मंदिर, चर्च, मस्जिद बनाने के लिए किया, उनके भीतर कोई धर्म नहीं है, वे ईश्वर की बात कैसे कर सकते हैं? उनका जीवन कितना अशुद्ध है!

तो, हमें अपना अंतःस्थित धर्म, अपना सहज, प्राकृतिक धर्म शुरू करना पड़ा, जो मानव धर्म है, जो विश्व निर्मला धर्म है। वह जो आपको आंतरिक उत्थान देगा, केवल बातें नहीं, कोई पाखंड नहीं; और वह सब जो धर्म के साथ इन महान अवतारों के नाम को बदनाम करने के लिए जाता है, लोगों को प्रकाश में लाना होगा इस बकवास को जानने के लिए जो हमारे समाज में खा रही है, हमारे परिवारों को खा रही है, हमारे बच्चों में खा रही है, इसे दूर जाना ही होगा।

"यदा यदा ही धर्मस्य" - जब भी धर्म - (धर्म का अर्थ ऐसे यह निरर्थक धर्म नहीं है) - गिर जाता है, उस समय, "परित्रणय साधुर्नाम", साधुओं, साधकों को बचाने के लिए, "परित्राणाय साधुं - विनाशायच दुष्कृतम", और नष्ट करने के लिए ये सभी शैतान, "मैं बार-बार जन्म लेता हूं," - "सम्भवामि युगे युगे": "हर युग में मैं अपना जन्म लेता हूं।"

और यही अवतार है।

आप बहुत भाग्यशाली लोग होंगे कि अब आप इन सभी शैतानों की चालाकी देख सकते हैं और उस पवित्रता में, उस कल्याण में, हित में मौजूद हो सकते हैं, जिसका वादा श्री कृष्ण ने किया था।

उन्होने कभी झूठ नहीं बोला, उसने जो कहा वह सच था। वह सच था। लेकिन जिन लोगों ने उनका इस्तेमाल करने की कोशिश की उन्हें कुछ ऐसा करना पड़ा जो झूठ, पाखंड और चालाक था, लेकिन इसे किसी भी तरह से सच्चे लोगों को वास्तविकता में आने से रोकने की अनुमति नही देना चाहिए।

परमात्मा आप सबको आशीर्वादित करें।

कृपया कुछ पानी।

अब, हमें इसके बाद कुछ संगीत करना चाहिए। यह बहुत शक्तिशाली था और...

मेरा पंखा यहीं कहीं था। यह यहाँ है। आप इसे (माइक्रोफ़ोन) अभी ले सकते हैं। मेरा मतलब है, अगर आपको वहां जरूरत है।

[शाम का कार्यक्रम जारी]