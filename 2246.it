Guru Puja, Lago di Erice (Italia), 23 Luglio 1989.

Questa volta c'é voluto più tempo per raggiungere lo stato ideale per lo (svolgimento) del puja del Guru. Quando noi veneriamo il nostro Guru risvegliamo il principio del Guru dentro di noi. Voi non siete solo qui per venerare il vostro Guru, é possibile che sentiate belle vibrazioni, raggiungiate uno stato molto elevato, che vi sentiate alimentati, ma queste caratteristiche che sviluppate dovete tenerle sempre dentro di voi. Ogniqualvolta veneriamo il nostro Guru é importante venerarlo anche dentro di noi. Noi sappiamo che dentro di noi c'é il principio del Guru, é molto interessante capire come il Guru Tattwa si sviluppa intorno al Nabhi Chakra. C'é una connessione tra il Nabhi chakra e il Guru Tattwa. Vedete, intorno al Nabhi chakra c'é il Bhavasagara (oceano d'illusione).

Non é possibile che l'oceano d'illusione sia il principio del Guru. Dentro il nostro Bhavasagara ci sono 7 chakra, che saranno risvegliati ed attivati e si manifesteranno. Il movimento dello Swadisthan intorno al Nabhi circoscrive questo principio. Lo Swadisthan dà la creatività. Chi é Guru deve essere spontaneamente creativo. Se non siamo creativi non possiamo diventare Guru. Per esempio se c'é davanti a voi un discepolo con cui dovete parlare, dovete creare un mondo di magia Divina per impressionare i vostri discepoli, cosi loro si sentono attratti verso di voi. Per dimostrare che voi avete più magia Divina di loro. Se siete persone molto banali, comuni, se non avete la capacità di creare poesie, di dire una bella frase, di creare umorismo, una barzelletta, un bel dipinto, belle cose, se voi non avete queste creatività, non avete sviluppato il principio del Guru.

E' importante che il Guru crei dalla gente normale, persone straordinarie. Voi create una nuova personalità da una vecchia. Il primo principio da capire dentro di voi è che voi avete la capacità di creare una nuova personalità in una persona. In che modo agiamo? Abbiamo il potere di risvegliare la Kundalini. Il potere di curare la gente. Il potere di dire grandi cose, o piccole. Ma se voi non avete la capacità di creare nuove personalità dalla gente con la quale siete in contatto, voi non siete il Guru. Le nuove personalità saranno un tipo speciale, una unica combinazione di compassione e dinamismo. E' importante nella vostra creatività usare l'energia della compassione.

E' possibile solo con compassione e non con agressività, mai con oppressione, mai con esibizionismo del vostro potere del Guru Tattwa. Quando voi trattate la gente in modo giusto, con rispetto, con riguardo, con il cuore, la gente a cui date la realizzazione (cresce velocemente). Se voi siete esibizionisti da grande Guru, create una paura e alla gente non piace vedervi. La cosa più importante del principio del Guru é che é necessario creare. Tanti hanno la realizzazione, abitano in ashram, fanno puja, ascoltano la musica, ballano, ridono e sono collettivi, ma ancora il principio del Guru non é risvegliato in loro. A meno che loro non abbiano creato molti Sahaja Yogis. La visione di un Guru deve essere "Quanti Sahaja Yogis ho la possibilità di creare ?" "Come usare questa creatività per creare più Sahaja Yogis?"

L'essenza dello Swadisthan chakra é l'estetica, ma la forza e l'energia dello Swadisthan è l'attenzione. Se la vostra attenzione vaga qui e là, critica gli altri e non vede i problemi dentro voi stessi, se avete un'attenzione che dimostra la vostra frivolezza il principio del Guru é dissipato. La forza di Sahaja Yoga é dispersa. Il lavoro del vostro Guru é disperso. Come minimo, l'attenzione deve essere pura, ma l'attenzione pura non é durezza, non é ascetismo, non é disciplina con i paraocchi, l'attenzione deve essere liberamente concentrata. Dove é la nostra attenzione principalmente? Se noi siamo onesti, l'attenzione a livello umano, nei rapporti con i figli, moglie, marito, la famiglia, è piena di amore. Quando l'attenzione ha la compassione e l'amore per un'altra persona, solo a questo punto é possibile dare la realizzazione agli altri. Se desiderate una buona relazione con gli altri é necessario avere questo amore per gli altri. Se non avete questa attenzione amorevole e muovete le mani, risvegliate la Kundalini perché vostra Madre vi ha dato questo potere, non serve; solo questa intensità d'amore porta il vero successo. L'attenzione pura é amore, l'attenzione impura non ha amore perché é orientata verso il proprio io, non é orientata spiritualmente.

Ma l'idea che spiritualità é amore, é nuova per tanta gente: pensano che una persona spirituale sia arida e che non sia possibile avvicinarla o communicare con questa persona, perché é troppo pura. Se il sapone non ha la capacità di pulire il corpo, perché avete il sapone? Se il sapone ha paura di avvicinarvi é meglio non chiamarlo sapone. La creatività é il nostro fine, e per questo scopo é necessario purificare l'attenzione e renderla pura con l'amore e la compassione. La stessa attenzione, quando é riempita di amore e compassione porta il dinamismo, la forza senza stanchezza. La gioia che sentiamo quando ci vediamo riflessi nelle altre persone è molto bella, non ci sono parole per descriverla. In realtà quando date la realizzazione ad un'altra persona, la cosa che dovete cercare di vedere é il vostro riflesso dentro gli altri. Come se trasformaste un vetro normale in un bello specchio: poi vi rallegrerete nel vedere questo (capolavoro). In questo modo voi create: create il vostro riflesso con la purificazione di questi riflettori (persone). Capite che senza creatività, questo Guru Puja non serve a niente, se vivete solo per voi, per la famiglia, marito, o solo per un ashram. Non siete cresciuti, non avete fatto per niente il vostro dovere verso il Guru (interiore).

Quando adottate questo principio sviluppate molte qualità dentro di voi. La prima é la saggezza, perché capite gli errori, il motivo per cui le cose non funzionano, perché c'é un problema, perché la vostra purezza non agisce. Tutto questo diventa evidente, ovvio, e voi iniziate ad imparare. La saggezza arriva a voi e voi la comprendete, quando vedete i vostri errori li correggete e con questo sviluppate l'equilibrio, la comprensione del modo in cui agire con gli altri. Pensate ad una macchina: c'é un acceleratore e anche un freno. Dovete inizialmente usarli tutti e due senza sapere come funzionano: ancora non siete un Guru, non siete neanche un automobilista. Dopo, quando sapete, guidate automaticamente, siete un guidatore, ma non ancora il maestro che è seduto dietro. Quindi adesso dovete diventare il maestro; solo allora potrete billanciare la macchina, vedere il guidatore, l'acceleratore e anche il freno, e potrete maneggiarla in modo molto semplice. Quindi, questo Principio del Guru é limitato e, gradualmente espande i suoi confini verso l'orizzonte: quanto più la vostra creatività cresce, tante più sono le persone realizzate che create. E il punto centrale è il Nabhi - il perno attorno al quale tutto questo movimento avviene.

Il Nabhi chakra, come voi sapete, l'ottenete da vostra Madre all'inizio. Un Guru deve essere la madre; deve avere le qualità della madre, non delle madri 'moderne', ma nel senso vero della parola. Un Guru deve amare i suoi bambini, deve avere forza e coraggio per correggerli, e il desiderio deve essere sincero in modo da porre i bambini sulla strada giusta per guidarli e aiutarli a salire. Noi otteniamo il primo nutrimento  quando siamo nel grembo materno, attraverso la madre; quindi siete la madre anche se siete un uomo o una donna, avete le qualità della madre. E qualsiasi cosa pensate o fate ha un effetto nel bambino; il modo in cui vi comportate, il vostro modo di parlare, il vostro modo di vivere, tutto ha un effetto sulla crescità del bambino.

Allo stesso modo, se c'é un Sahaja Yogi che sta cercando di dare la realizzazione ed é ipocrita, se è una persona 'sbagliata', se non ha rispetto per il suo Guru, i bambini si comportano nello stesso modo, e apprendono le cose sbagliate in modo molto più veloce, vedendole per prime. Quindi, dovete essere perfetti nel vostro comportamento verso il Guru, dovete rispettarlo. L'arresa completa é importante: vedendo come avete trattato il vostro Guru, loro si comportano così verso di voi. Se non trattate il vostro Guru con quel rispetto, con quella comprensione, con quell'arresa, non aspettatevi che i vostri bambini o la gente che voi state guidando abbiano rispetto verso di voi. Questo Principio del Guru dentro di noi deve essere come un grande saggio, un grande profeta che é oltre la gente normale, mondana, e vede le cose in una giusta prospettiva, dà la giusta comprensione di ciò che vede ai suoi discepoli, e non dà idee sbagliate.

Adesso forse, direte: "Madre, come possiamo esprimere l'amore e dire loro la verità?". Dovete prendervi cura della benevolenza, hitha del vostro discepolo. Forse, apparentamente, a lui non piacerà ciò che state dicendo oggi, ma arriverà un giorno in cui penserà "Grazie a Dio il mio Guru mi ha messo a posto e mi ha messo nella strada giusta." È meglio non avere discepoli la cui meta non é l'ascesa, discepoli che sono lì per qualche scopo, per altre ragioni che non sono di nessun valore. Qualche volta la domanda si pone: "Come amiamo?" E' una domanda molto strana; non sapere come amare gli esseri umani! E' possibile amare le nostre cose, le cose inutili, é possibile amare una bella scenografia perche dà gioia, é possibile amare un ristorante perche c'é buon cibo, o una cosa che é di bassa natura. Ma amare per volontà di amare significa cercare di mettere o impiantere quell'amore in un' altra persona, fare in modo che un'altra persona sia amorevole quanto voi. Quindi il sistema é completamente diverso se capite che dobbiamo basare tutto il nostro progresso, tutti i movimenti, tutti i comportamenti, tutta la comprensione, nell'amore. Altrimenti il Principio del Guru é molto debole e dopo qualche tempo trovate che siete fuori dai limiti di Sahaja Yoga.

Coloro che hanno attaccamenti, pregiudizi, o condizionamenti non possono diventare dei Guru, perché anche se lo diventano, tutte queste cose saranno riflesse dentro di loro. Per esempio, se uno é pieno di ego, e pensa di essere un grande Guru, anche quell'ego sarà espresso. Supponendo che un tale Guru parli troppo, troverà discepoli dello stesso tipo; se é un tipo silenzioso, troverà discepoli silenziosi. Quindi, dobbiamo sviluppare il Principio del Guru; se non possiamo farlo, non ha nessun senso fare un Guru Puja, perchè é soltanto temporaneo e non vi aiuterà molto, fino a quando voi veramente non decidiate di nutrire, sviluppare e stabilizzare il vostro Principio del Guru.

Oggi mentre Mi adorate come Guru dovete sapere che, per quante parole, benedizioni o altre cose Io faccia, queste non funzioneranno fino a quando non svilupperete veramente il principio del Guru e la profondità. Perchè un Guru fa sì che il suo discepolo attraversi la Bhavasagara; é come la barca che prende i suoi discepoli e attraversa l'oceano con amore e nella giusta direzione. Questo deve essere con tutti voi. Siete tutti esseri realizzati, e come ho detto, siete tutti angeli, ma se non stabilizzate il Principio del Guru sarete come angeli che sono caduti e si sono persi per sempre. Quindi state attenti: é facile essere un angelo ma è difficile mantenere questa condizione. Invece è difficile essere Dei e Dee, ma è facile da mantenere. Tutti voi siete qui, sono molto felice di vedere che siete venuti per adorarmi come vostro Guru: aspetterò che i miei bambini siano la Mia immagine, che sentano quel'unità con la Mia immagine. Devo essere una Madre orgogliosa di così tanti bambini venuti da così tanti paesi.

Che Dio vi benedica.
