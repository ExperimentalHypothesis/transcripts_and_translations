Shri Diwali Puja. Chioggia, Venezia (Italia), 21 ottobre 1990.

È stata una tale sorpresa vedervi tutti in quella processione!  Infatti aspettavo e aspettavo pensando: “perché  non vengono  a chiamarmi per il Puja ?”.
È stata una bella sorpresa, una cosa che dava molta gioia...la gioia danzava nei vostri occhi.  Ho potuto vedere la luce nei vostri occhi...e questo è il vero Diwali.  La parola Diwali, viene da due parole: ”Dip” e “awali”.  “Dip” vuol dire Io sapete, “luce” e “awali” vuol dire “fila”; “fila di luci”.
Sembra essere un’idea molto antica.  In tutto il mondo, si sa, ogni qual volta si deve celebrare qualcosa si usa la luce, perché la luce dà gioia, dà felicità; e dobbiamo illuminare noi stessi per superare l’oscurità dell’ignoranza.  Ecco perché é importante che ognuno raggiunga la realizzazione: per sentire la luce dentro di sé.  Avrete anche notato che, dopo la realizzazione, gli occhi brillano, c’é luce negli occhi di ogni sahaja yogi. Oggi é il giorno in cui adoriamo la Lakshmi, il principio della Lakshmi, che é nel nostro Nabhi. 
Come avrete capito, poiché ve ne ho parlato molte volte, la Lakshmi sta in piedi su un fiore di loto e ne ha due nelle mani. Questo vuol dire che é così tesa al nostro bene, così gentile, che non ha mai pressione su nessuno.
Normalmente questo non avviene.  Chiunque abbia dei soldi, cerca subito di spingere gli altri, di imporsi.  Anche in Sahaja Yoga ho visto gente così.  Non appena hanno un pò più soldi di altri, si mettono a forzarli, a organizzarli, a controllarli come se avessero il diritto di farlo in virtù dei soldi che hanno. Invece Lei é lì in piedi sul loto, cioè sulla bellezza.  La bellezza di un essere si mostra nel fatto che non disturba nessuno: é capace di stare su un fiore.
Allora la prima cosa che devono ricordarsi quelli che vogliono adorare la Lakshmi, é che non devono spingere, forzare, controllare, nessuno, né distruggere nessuno. Lei nutre il loto su cui poggia i piedi e ne tiene altri due nelle mani.
Il loto é il simbolo della bellezza e il suo rosa rappresenta l’amore. Cosa é simbolizzato in questo?
Che una persona che abbia il potere di Lakshmi, che abbia soldi, ricchezza, dovrebbe essere estremamente generosa, come il loto che permette addirittura ad un orribile, disgustoso piccolo scarafaggio nero di entrargli dentro e dormire.  Concede un bel letto pieno di comodità, anche ad un ospite di tal genere, tutto scuro e pieno di aculei che però é venuto arreso, per trovare riposo: allora Lei lo ricopre con i petali, lo fa sentire protetto e rilassato.
Questo è il comportamento che dovrebbe avere una persona che ha soldi, altrimenti li perde molto rapidamente o ne è sempre insicuro, non sa cosa farne, vuole nasconderli quì, nasconderli là...Non c’é “grazia” intorno a una persona così e in casa sua non troverete mai riposo nè comodità, perché sarà sempre preoccupata perché si può rovinare il tappeto questa cosa o quell’altra..... 
A che serve avere una casa così che dà solo problemi e problemi? Secondo il buon senso una casa dovrebbe essere un luogo dove stare liberamente. Almeno dentro una casa....... Ma non appena diventiamo materialisti, andiamo fuori dal principio della Lakshmi e tutta la bellezza delle cose che abbiamo finisce.
Ho visto della gente nella cui casa nemmeno un topo entrerebbe mai, figuriamoci un essere umano! Lucidano l’argenteria, lucidano gli oggetti di ottone, lucidano i mobili, abbelliscono la casa mettendo bei parati e cose costose, ma neanche un topo mangerebbe lì. Questo é quello che é il materialismo occidentale: esser così preoccupati di tutto che......ho chiesto: “ma perché siete tanto occupati e preoccupati della vostra casa?” Mi hanno risposto: “è un investimento, e dobbiamo esser pronti a venderla”....
Ogni cosa è un investimento, loro stessi sono un investimento, credo.  Come possono provare gioia?  Non possono godere delle loro ricchezze perché ogni cosa é un investimento.  Per loro la testa é un investimento, i capelli sono un investimento, il naso é un investimento, le orecchie sono un investimento.  Tutto é un investimento.
A che vi serve diventare esseri umani quando non siete altro che un investimento? Ma che importa se la casa la vendete a meno, che importa?  Dopo tutto ci state vivendo in quella casa. Ma ho visto che è un comportamento molto comune, se c’è un ospite e un bambino versa qualcosa sul tappeto, mettersi immediatamente a pulirlo davanti all’ospite. 
È proprio cattiva educazione! Vale forse un tappeto più di un essere umano? Insomma il Principio di Lakshmi consiste nel capire che la materia esiste come mezzo per esprimere l’amore.
Quanto fate per gli altri? Quanta gioia siete in grado di dare agli altri? Sono stata    ospite  in  ambienti  dove la Gruhalakshmi, cioè la donna di casa, non voleva nemmeno darsi la pena di preparare del the per i suoi ospiti, niente, voleva solo rimanersene in pace, non essere disturbata e preoccuparsi invece del tappeto o, non so, del sapone.  Un livello così basso!  Un livello che non é neanche umano.
Il Principio della Lakshmi vuol dire “amore”.  Molta poca gente capisce questo. Per i più Lakshmi vuol dire soldi in banca.  No, non vuol dire questo. Vuol dire soldi o qualunque altra cosa che possa esprimere amore.
Un altro valore simbolico che c’é, é che la Lakshmi é una Madre. E una madre dà e basta : “Nirvaj”; non carica di interessi quello che dà, dà e basta.  Il suo piacere é dare. Penso sempre a cosa potrei cucinare per voi se ne avessi l’occasione, potrei comprare questo o quest’altro, potrei fare questo regalo ... il Diwali é un bel giorno per me perché posso dare così tante cose come mi piace fare, amo questo!  Nulla é grande come la gioia di dare! Se possedete troppe cose, avrete problemi.  Avrete problemi.  Meglio pensare a proposito delle cose materiali: “ora.... per chi posso comprare? Ah devo comprare questo per quella persona, andrà proprio bene per quella persona!”
Si tratta di un sentimento collettivo, un sentimento molto bello.  Gli occidentali devono capire che il materialismo é entrato troppo nelle loro teste. Tutto deve essere protetto da assicurazioni, perché? In India, se capita di incontrare una mattina una persona così          (ci saranno una o due persone così in una piccola città), si corre subito a casa a lavarsi, o se uno si accorge in tempo che sta per incontrarne uno, cambia strada!  Se gli chiedete: “perché fai così?” vi risponderà: “quello e un orribile materialista, meglio evitarlo!” Ma quì in Occidente, che fare?  Tutti sono così!  Dove potete nascondervi? Dobbiamo renderci conto facendo introspezione, che siamo entrati troppo nel materialismo.  
Il che non vuol dire che non bisogna far dei soldi, non vuol dire che non si debba lavorare e che dovreste essere letargici, che vi sentiate autorizzati a dire “Madre ha detto che ora dobbiamo fare come i mangiatori di loto!.  
No, non si tratta dì questo, cercate di capire.  Se state facendo dei soldi, sia solo per dare. Altrimenti la vostra situazione sarà sempre negativa, sarete sempre insicuri a proposito dei soldi.  E quelli che hanno soldi non saranno insicuri ma sempre preoccupati.  Allora a che serve averli?  Meglio non avere cose che vi facciano stare agitati, ma starsene tranquilli in una capanna da qualche parte a gioire di Sahaja Yoga.
Quindi il Lakshmi Tattwa non è orientato sul denaro. Supponiamo di avere un cane, o un asino e ricoprirli di banconote.  Direste per questo che sono “Lakshmi Pati”? (“Colui che ha il controllo sulla Lakshmi” n.d.t.) 0 prendete un essere umano, che abbia dieci carte di credito per mostrare ricchezza, o una macchina all’ultima moda corredata di tutto e che sia nervoso e pieno di tic: lo direte “Lakshmi Pati”?  Non c’è nessuna grazia in questo modo di avere soldi.  Sono matti, senza alcuna tradizione, nessuna dolcezza, aridi, disseccati come una canna da zucchero da cui sia stato estratto tutto il succo.  E nessuno vuole andare nella casa di persone così.  Ad essere franchi, se mi capita di mangiare a casa di persone così, vomito.  La Lakshmi che é in me non lo sopporta. insomma, dovreste sentirvi veramente grati di poter dare, di poter fare per gli altri: é il primo segno di Sahaja Yoga.
Dovrei anche ricordare quello che ho sentito dire, cioè che a molta gente non piace dare nulla per Sahaja Yoga, preferiscono spendere i soldi per qualunque altra cosa, per i cosmetici, o gli uomini, per comprare cose come orologi costosi. Ma per Sahaja Yoga nulla.  Doveste sapere che S.Y. é per l’emancipazione di tutto il mondo.  Che possono fare i cosmetici per il bene del mondo? 0 i vostri orologi? 0 i vestiti alla moda con cui vi       pavoneggiate...... possono aiutare il   mondo?
Voi siete quì per aiutare il mondo, e non per pensare a farvi belli o approfittarvi di S.Y. Sahaja Yoga e così pieno di benedizioni! Soprattutto fa si che Lakshmi getti uno sguardo su di voi e questo ha effetto sui vostri soldi, siete benedetti.  E questa é la prima tentazione: rimanete coinvolti e cadete giù.  Allora questo principio della Lakshmi deve essere compreso nel giusto modo. Per i S. Y. è molto importante, non è una cosa di superficie come si pensa. È un principio molto, molto profondo dentro di noi e quando entriamo in contatto con la nostra profondità, esso si mostra. Ci sono poi altri due simboli. Con la mano sinistra Lei dà. Vi ho fatto tante volte la similitudine che se aprite una sola porta  non ci sarà corrente d’aria, dovrete aprirne anche un’altra, allora l’aria circolerà. Lei deve dare.  Tutti quelli che hanno il Lakshmi Tattwa sviluppato, pensano a quello che possono dare e non danno le cose peggiori come se l’amico fosse un secchio per la spazzatura.  
“Ah! questo non mi serve proprio.  Beh, invece di buttarlo, diamolo a quell’amico” E poi l’amico a sua volta lo darà ad un altro.  E tutti gli amici sono trattati come secchi per la spazzatura, si danno sempre le cose peggiori. Come potete così toccare la vostra profondità ?  Se potete, se siete liberi di dare, dovete dare il meglio che avete. Uno dei problemi é che non abbiamo imparato l’arte di dare. Se impariamo l’arte di dare, tutto sarà così bello, così pieno di gioia!
Siamo molto orientati sull’ego, capiamo bene quello che dà gioia a noi, ma non comprendiamo cos’é che dà gioia agli altri.  Quando comprenderemo cos’é che dà gioia agli altri, allora questa gioia si riflettere su di noi molto di più, migliaia di volte.  Ma ancora, come ho già detto, accadono invece due cose estreme,  da una parte ci sono gli avari,     dall’altra gli sfruttatori.  Se diventate generosi, c’é subito chi é pronto a sfruttarvi. 	
La persona generosa allora reagisce, diventa nervosa e non sa cosa fare. In S.Y. si ha fiducia nella gente sempre.  Bisogna dare! Naturalmente certe volte sarete sfruttati, ma non fa niente, non é cosa che vi riguardi, non avrete commesso alcun peccato.  
Chi vi sfrutta commette un peccato e ne avrà da soffrire, voi non preoccupatevene.  Con l’aiuto di questo Potere Divino, chi sfrutta soffrirà per questo e voi avrete dieci volte di più di quello che avrete perduto.  Questo deve essere capito dai S.Y., che noi siamo ora benedetti dal Potere Divino.  Non siamo soli, esso continuamente ci benedice.
Dare vuol dire “nulla é mio”. Mio, mio, mio, espressione che deve essere abbandonata!! Un’altra cosa sorprendente in S.Y. é che, in Occidente, anche quelli che non erano molto attaccati ai figli lo sono diventati e non pensano ad altro.  È un altro tipo di egoismo.  Se pensate solo ai vostri figli e a nessun altro, questi stessi bambini diverranno demoni e vi daranno una tale lezione che arriverete a pregare: “oh Dio, la prossima vita non darmi più bambini, basta!”.  Ma se rendete un bambino collettivo e gli insegnate a dare e a gioire di questo dare , allora sin dall’infanzia sarà estremamente generoso. La generosità é la qualità di un’Incarnazione.  “Aishwari” non vuol dire solo soldi e ricchezza, ma generosità, generosità che va oltre il denaro, questo è “Aishwari”, segno di un’Incarnazione e di un S.Y..
L’altra mano della Lakshmí é posta in modo da significare protezione. Se non vi sentite protetti dal denaro, buttatelo via, correte via lontano. Significa che per voi é solo un problema.  Ma Lei dà anche protezione agli altri. Una persona che ha la Lakshmi ha famiglia, bambini ed è circondata da altra gente. La cosa peggiore che ho visto in Occidente è che i genitori non danno soldi ai loro figli quando sono cresciuti, non si occupano più di loro, ma sono incredibilmente possessivi nei loro confronti.
Al contrario in India noi diamo tutta la vita ai nostri figli e siamo pochissimo possessivi.  Mentre quì ho visto perfino dei nonni possessivi!  Ecco perché poi le famiglie sono quello che sono, quì.  Tutto l’insieme delle relazioni é andato avanti in un modo veramente caotico.  Allora è importante per i S.Y. capire che devono prendersi cura dei loro bambini, di qualunque cosa abbiano bisogno: devono nutrirli, guidarli, non viziarli e una volta che siano sposati e abbiano dei bambini, non essere possessivi sia nei loro confronti che nei confronti delle mogli. Questa protezione che Lei dà, é la protezione di una madre.  Vuol dire che sia che lavoriate in un ufficio, in un ospedale, in una fabbrica, ovunque sia, tutte le persone che lavorano sotto di voi sono vostri figli, devono sentire di essere trattati così, devono sentire che sono in una famiglia.  
Provateci.  Ho sempre detto a mio marito “Tratta il tuo ufficio come una famiglia”.  Di mattina presto arrivavano da Calcutta verso le cinque, con l’aereo, due suoi impiegati e volevo essere Io stessa a preparare e servire loro la colazione.  Erano solo dei semplici segretari.  Perché è così: attraverso la protezione, la cura e l’amore potete rendere le persone dinamiche, ed é così che il Lakshmi Tattwa si accrescerà. Altrimenti ci saranno lotte, scioperi questa è illuminazione.   Ecco   perché una persona che crede nel capitalismo deve capire che il capitale non serve a nulla se non si sa usare il Principio della Lakshmi.
Ecco perché poi finiscono in prigione, in manicomio, fanno contrabbando; qualcosa del genere per forza accade perché vanno fuori di sé, non sono mai degni di rispetto.  Chi ha mai visto la statua di qualcuno a cui vengono offerte ghirlande per essere stato ricco?  Se siete ricchi, nessuno é per questo pronto a rispettarvi.  Ma per la generosità sì!  Siete stati generosi in qualcosa dì sostanziale? In qualcosa di sostanziale  per gli altri, per la società, per S.Y.?  Stiamo preparando Ashram, progetti, tante cose, ma, quando si arriva ai soldi, i S.Y. dicono, “no, no....non é affar mio; posso solo mandare mio figlio”.  
Madre deve avere cura di tutto, Madre deve trovare questo e quello, provvedere alle varie cose, devo fare tutto...Io? beh, quanto a me, Io penso a mettere i soldi in banca, una banca svizzera se possibile.
Ognuno deve decidere: “quanti dei miei soldi do per il lavoro di S.Y.? Io non voglio i vostri soldi, niente va pagato in S.Y. per ricevere la Realizzazione, ma se dovete avere una sala, se dovete avere un programma, un Ashram  per qualunque cosa si debba fare, ci sono dei soldi da dare.  Ma se qualcuno vi chiede di dare mille lire ciascuno, per questo nessuno le dà : ”No...perché dovrei dare mille lire? ”E sembra che si faccia a gara per questo in ogni nazione!  Questo dimostra che non avete ancora toccato la vostra profondità, altrimenti dareste con il piacere di dare. Dovete toccare la vostra profondità. Dunque l’illuminazione non è ancora completa.  Ora e lo chiedo a tutti individualmente: guardate dentro voi stessi e rispondetevi: quanti soldi ho dato per il lavoro di Sahaja Yoga? Fatelo tutti.
individualmente voi mi fate dei regali perché pensate che questo si riverserà su voi come benedizioni.  Non é questo il punto. Il punto è: “quanti soldi ho messo via per S.Y. prendendoli dalle mie entrate?” Questa é la prima domanda da porsi a proposito del Principio di Lakshmi.
Come arriva poi a voi il Potere di Mahalakshmi?  Prima c’é la Lakshmi.  Lakshmi é nata dal mare.  Perché?  Perché suo Padre é una Personalità generosa.  Guardatelo il mare.  Si dissolve in ogni dove. Assorbe tutto il calore necessario perché sì formino le nuvole, le nuvole vanno e lambiscono le vette delle montagne dove piove. Sì formano i fiumi e i fiumi tornano al mare.  Ma intanto il mare trattiene il sale: e quindi dà poi il sale.  Cristo ha detto : “Voi siete il sale”.  Cos’é il sale?  Il sale che dà sapore al cibo è il vostro Principio del Guru.  Non potete diventare un Guru, non potete diventare leaders se siete avari.  Non potete.  Che cosa orribile sarebbe!  Dunque Lei é nata dal Principio del Guru, che comincia a manifestarsi quando avete in voi il Principio della Lakshmi risvegliato. Non i soldi, non sto parlando dei soldi, ma del Principio della Lakshmi: “che potrei dare di bello ad un altro?” Quando vi mettete a pensare: “che posso fare per gli altri?” Dovete essere estremamente dolci, senza alcuna tensione, senza aridità. “Come esprimere il mio amore?” Per prima cosa, come il mare si dissolve nell’aria e dice: bene, che il sole porti via le mie acque, aumenti pure il mio calore, che le mie acque diventino nuvole”, nello stesso modo dovete capire che finché non consentirete al sole  cioé allo Spirito di far evaporare quest’acqua in voi (vuol dire dare agli altri)  come potrete sviluppare il Principio del Guru?  
Non si può estrarre sale dal mare se le acque non sono evaporate; non potete diventare dei Guru finché non consentirete l’evaporazione dell’acqua, cioè delle ricchezze e del denaro che avete.  Ma se non avete sufficiente maturità (che invece il mare ha), allora rimarrete ad un livello basso, come dei matti, collezionando tutto il sudiciume del mondo e, alla fine, finirete in un manicomio. Perché tutte le mariadas, tutto il dharma é perduto.  Senza il Principio del Guru come potete avere il dharma?  Nella vostra mente non c’é posto per nessun altro, nemmeno per vostro padre, o vostra madre, per nessuno.  Non c’é posto per il lavoro collettivo, non c’é posto per il mondo.  Questo é troppo e voi diventerete piccoli, piccoli, piccoli.
Ma quando il Lakshmí Tattwa si risveglia, si risvegliano pure i primi accenni d’amore.  Amore per gli altri.  So che tutti amate me molto, ma questo non é un riflesso completo di vostra Madre.  Dovete amarvi gli uni con gli altri e condividere ogni cosa con ciascuno, con amore. Allora Lakshmi accende in voi questa prima luce d’amore. Quando cominciate a muovervi in quella luce diventate profondamente generosi, gioite della vostra generosità.
Ma ho visto che prima di entrare in S.Y. la gente non si cura dei suoi bambini, o delle mogli, non si cura di nulla.  Frequentano bar, o hanno un’altra donna o cose del genere.  Ma una volta in S.Y., come tanti pendoli vanno all’altro estremo.  Allora la moglie diventa la cosa più importante, anche se è un bhoot non fa niente è la cosa più Importante.  
E poi i bambini. Come degli uccelli rapaci si avvinghiano ai loro figli, alla moglie alla loro casa, alle loro cose. Per loro questo diventa il dovere principale.  “Madre ha detto che dobbiamo avere buone famiglie”. Ma non ho detto di diventare schiavi delle vostre famiglie.  Non dico di romperle, ma non soffocatele con la vostra ristrettezza. Lasciatele crescere, lasciate che si aprano.
Insomma, voi andate da un estremo all’altro. Dobbiamo arrivare al centro. E questo amore bisogna che cominci a mostrarsi, a manifestarsi, in tutta umiltà.  Lo state facendo per voi stessi, non per gli altri.  “Se cerco di aiutare qualcuno con i soldi, sto cercando di aiutare me stesso perché non posso sopportare che quella certa persona sia nei guai”. Quindi nessuna obbligazione.  E va fatto segretamente, senza parlarne, provandone segretamente gioia. Io provo gioia di me stessa.  Non gioiscono dell’idea di fare una cosa per qualcun altro, gioisco per me stessa.
Quella parte di ego che é dentro di noi, si gonfia di più con i soldi. Potete Individuare subito un uomo con i soldi. Si mettono Ii separati dagli altri...loro sono diversi, no?... E allora viene da pensare: “è uscito da un manicomio?” “No, no, é molto ricco...” Stanno lì da un lato, guardano gli altri obliquamente gente molto stupida. 
Allora questo é quello che dobbiamo capire: abbiamo superato delle assurdità, non dobbiamo cadere in altre.  Rendiamoci conto che siamo qui per S.Y., che siamo stati appositamente scelti per S.Y. e dobbiamo far funzionare S.Y. e niente altro. Che tutte le nostre famiglie non sono niente, niente a confronto di S.Y. poichè siamo dedicati ad esso.  Tutte queste storie che sento di donne che dominano gli uomini, di uomini che dominano le donne, spariranno al momento che deciderete di risvegliare il Principio di Mahalakshmi dentro di voi e questo principio é quello grazie al quale si cerca la Verità e null’altro.
Ma come potete ricercare la Verità senza luce nelle vostre mani?  Non é qualcosa di astratto o una commedia “oh! sto cercando la Verità!... ho gli occhi chiusi, l’oscurità nelle mani, cerco la Verità!” Come potete seguire il Principio di Mahalakshmi finché non sia stabilizzato il  Principio  di Lakshmi? Finché non sentirete amore uno per l’altro, finché non lo sentirete questo amore, finchè non lo avrete espresso, non siate stati generosi godendo dentro di voi per la vostra generosità, solo allora ascenderete all’altezza del Principio di Mahalakshmi che é il Principio dello Spirito . E a ben vedere questo é stato stabilizzato in noi grazie ai sacrifici di tutte le Deità.
Prendiamo Shri Sita. Nata come Figlia di un grande Re, sposandosi entrò in una famiglia molto ricca. Poi però dovette andare a vivere nella giungla senza nemmeno le scarpe, digiunando per noi.  Dopo aver sofferto tutto questo, visse priva di ogni comodità, poi fu attaccata da questo orrendo Ravana.  Visse con lui salvando la Sua castità e purezza, superò questa prova e creò il Principio di Mahalakshmi. Perché lo fece? Avrebbe potuto soccombere a quell’orribile Ravana e prendersela comoda. Insomma, una persona normale, lo avrebbe fatto.  Perché soffrì  tanto? Perché doveva vivere una vita più nobile per la nostra ascesa. Doveva affrontare questa prova per amore nostro e lo fece. Perciò si può dire che Lei é stata la prima Incarnazione deI Principio di Mahalakshmi. Ora sapete il senso della Sua storia, di dove è venuta e dove é arrivata.  
Sakshat Mahalakshmi (Mahalakshmi che é dentro di noi n.d.t.) é dovuta passare attraverso tutte queste cose, per mostrarci che tipo di donne dovreste essere se volete averlo dentro di voi  il Principio di Mahalakshmi.  E Lei su questa terra é stata la prima.
Chi venne poi? Shri Radha. "Rha" vuol dire energia, "dha" é Colei che sostiene.  Questa é Shri Radha.  Se diamo uno sguardo alla Sua vita, ha sempre lavorato per la nostra Kundalini.  Piena di dolcezza, piena di meravigliosa generosità. Danzava, danzava, danzava.  Spesso i piedi le facevano male e Shri Krishna glieli massaggiava.  
Non seguì Shri Krishna: quando Shri Krishna diventò Re, Lei disse: "vai, va bene così!  Io non vengo, devo ancora lavorare perché si instauri il Principio di Mahalakshmi tra i gopas e le gopis (la semplice gente dei villaggi che accudiva le mucche n.d.t.). Perciò rimase in un piccolo villaggio.  Ma quanto era arresa a Shri Krishna! Quanto era arresa al lavoro del Virata! Questo era tutto quello che sapeva: “Io devo contribuire al lavoro del Virata.” Perciò rimase lì.  Ci sono tante belle storie su di Lei.
Riconosciamo insomma in Shri Radha il momento del secondo sacrificio di Mahalakshmi.  Il terzo venne quando Lei fu la Madre di Cristo: offrì Suo Figlio perché fosse crocifisso.  Quando appena appena guardiamo dentro noi stessi, quanto siamo attaccati ai nostri figli, come dei rapaci ! Alla gente non piace che venga detto qualcosa ai propri figli. Mi hanno raccontato che in Svizzera, ai genitori non piace che qualcuno rimprovera i loro figli.  Nessuno dovrebbe dir loro niente.  Ed ecco che Maria dà Suo Figlio perché venga crocifisso per l’emancipazione dell’umanità. lo non posso nemmeno guardare una croce.  Perché siamo così attaccati ai nostri figli?  Che cosa gli stiamo insegnando?  Gli stiamo Insegnando a sacrificarsi, gli stiamo insegnando ad essere generosi, ad essere tolleranti, a perdonare?  Al contrario, se qualcuno dice qualcosa a vostro figlio. a voi non piace!  Immaginiamoci una punizione o addirittura la crocefissione!  I figli sono diventati la prova più grande per í S.Y. .lo ve lo posso dire, lo vedo così chiaro. L’attaccamento ai figli é così grande in Occidente che ne sono proprio sorpresa. Tutti hanno figli, che c'è di grande in questo?  La grandezza sta in che tipo di bambini siano.
Domani questi bambini..... ( ... portate quel bambino via di lì, non va bene così, esci ... esci e non fare così mentre parlo. Non mi piace che le donne se ne stiano in piedi quì, poi si mettano ad andare su e giù con i passeggini. Mostrate un pò di rispetto. Fareste così in una chiesa? È qualcosa...é qualcosa che non comprendo, le donne nemmeno lo capiscono un certo protocollo. Per piacere, portate via quel bambino e la carrozzina....Per piacere diteglielo. Portate forse le carrozzine dentro una chiesa? lo fate forse? E nessuna Adi Shakti é seduta li. Perché la cosa principale é soprattutto che i vostri figli si attaccano. Si avvinghiano a voi, credetemi.  E voi a loro.  E dobbiamo chiederci: stiamo permettendo ai nostri figli dì crescere? Sono generosi? Sono dei Santi? Sono belli?.....come parlano agli altri? Hanno sicurezza?  Domani sono loro che diventeranno i leaders di S.Y..
Prendete come esempio la madre di Shivaji: come rese grande suo figlio!  È la madre che fa grande un figlio, ma se cerca continuamente di stargli aggrappata e se il bambino cerca di stare aggrappato alla madre, ebbene questo é suicida.  È suicida per voi e suicida per loro.  Che abbiamo fatto per i nostri figli?  È dovere di ogni S.Y. vedere che i figli crescano, crescano come persone di grande animo, più grandi di quel che non siate voi.  Dovranno avere cura del mondo. Se passate del tempo con i vostri figli guardate di sostenerli, di nutrirli d’amore e ditegli di dare amore agli altri.  Dovrebbero comportarsi in tal maniera che chiunque dovrebbe sentire amore in loro.
Altrimenti diverranno demoni.  Come Ravana.  Ravana era un’anima realizzata e viziato da sua madre, divenne un demone.  Se non volete che i vostri figli diventino dei demoni, prima di tutto capite che non sono vostri, sono figli miei affidati a voi.  Non dovete renderli piccoli e meschini.
Questa é una nuova tentazione che vedo si sta sviluppando in S.Y., perciò state attenti.  Voglio mettervi sull’avviso, perché dobbiamo far si che i nostri figli siano come la luce delle candele.  Le candele bruciano per gli altri, non per se stesse.  Oggi parliamo di luci di Diwali...E allora che vuol dire?  Queste candele bruciano senza sosta per gli altri. Perché non impariamo da loro?  Siamo candele accese per gli altri?  E i nostri figli saranno luci accese per gli altri ? Li  stiamo rendendo così egoici!  
Migliaia e migliaia di bambini stanno arrivando e anche se sono anime realizzate quando nascono, spesso li rovinate.  Voglio dire: anche se prendete un diamante e lo gettate tra i rifiuti, andrà perso, é così.  Possono nascervi i migliori bambini, ma potete rovinarli con stupide idee, come: “questo è il mio bambino, é mio”.  Esponete i vostri figli alle cose buone, ditegli cos’è che è buono, ditegli come essere buoni con gli altri.  Ditegli come avere cura degli altri, come massaggiare dei piedi, pettinare dei capelli, dare da mangiare alle persone.  Insegnateglielo.  Fategli portare vassoi con cose da offrire, fategli portare da mangiare agli uccelli, innaffiare i fiori.  Non fateli “piccoli”.  Alcuni di questi bambini sono veramente dinamici, grandi Santi che sono nelle vostre case.  Ma voi li state rovinando e lo devo mettervi sull’avviso.  Se avete il principio dì Mahalakshmi quindi, datelo anche a loro, e vi prego di ricordare che tutte le grandi Incarnazioni  di Mahalakshmi hanno dovuto passare attraverso questa prova. Cosa ci insegna dunque l’Incarnazione di Maria? 
Molta gente dice:...“beh, che cos’era Maria dopo tutto...non era niente!” Consideriamo l’Incarnazione di Maria.  Cosa ci insegna?  Credono di essere cristiani, di essere indù...Lo credono...Ma cosa ci insegnano questi principi di Mahalakshmi?
L’ultimo principio di Mahalakshmi venne come Fatima.  Fatima, la Gruha Lakshmi, visse sempre in casa.  Non faceva alcuna mostra di Sé, non si faceva mai vedere in giro.  Restava in casa, curando i lavori domestici, seguendo la crescita dei figli, facendoli diventare grandi guerrieri. I Suoi figli e Suo marito, loro si combatterono per la giustizia, per la Verità.  Lei era una Gruha Lakshmi.
Ho visto, restandone talvolta molto meravigliata, che se si vede in televisione che non si trova più un bambino, é la madre a parlare, non il padre.  Lui sembra più colpito di quanto non lo sia la madre.  La madre cerca di esibirsi, perché lo sa che sarà vista...Si dimentica il dolore, si dimentica di tutto, é lei che parla mentre il padre resta silenzioso.  Lui é molto più scosso della madre.  È una cosa molto comune.  Normalmente una madre dovrebbe essere più colpita.
Allora qual’é il principio di Mahalakshmi?  È che per prima cosa viene il sacrificio, il sacrificio dei propri figli sull’altare della Verità.
Naturalmente non c'è bisogno di questo in S.Y.. Siete tutta gente benedetta, non dovete assolutamente sacrificare nulla.  Ma se non fate crescere i vostri figli nel modo giusto, loro vi riterranno responsabili e vi diranno: “Perché non ci hai dato piena possibilità di crescere?” Se vedete che vostro figlio é ostinato, é avaro, se vedete che non sa partecipare, amare gli altri, o é dominante, cercate immediatamente di correggerlo. I bambini sono furbi, sono estremamente furbi.  Non appena si accorgono che stanno per perdere il vostro amore, cambiano comportamento da soli. E questo Principio di Mahalakshmi deve crescere negli uomini non meno che delle donne. Abbiamo delle famiglie ora e quel che deve accadere è che tutta la famiglia si deve sedere e meditare insieme.
Stiamo insegnando ai nostri figli il corretto protocollo da tenere nei confronti di Shri Mataji? Per esempio il fatto che una signora porti la carrozzina nella sala...é assurdo!  Voglio dire: potete portare una carrozzina in chiesa?  Questa é più di una chiesa.  Vi rendete conto di fronte a chi siete?  Questo è quello che dovete dire ai vostri figli perché é la più grande occasione, é la più grande occasione l’essere quì!  L’occasione più grande di spiritualità, della completa manifestazione dei poteri di Dio Madre.  Dove i vostri figli devono veramente essere fiori pieni di bellezza.  Vi prego, non soffocateli, non sopprimete le loro anime sotto la cortina del cosiddetto “amore” per loro.
Abbiamo dunque visto ora tre Incarnazioni del Principio di Mahalakshmi e la quarta sono Io. Il mio é un lavoro molto più profondo e vasto, ed é necessaria una pazienza molto piú grande. 
Nulla funzionerebbe se Io sacrifìcassi qualcuno, sono Io a dover sacrificare me stessa.  Devo sacrificare quella che apparentemente é la mia famiglia, devo sacrificare il mio sonno, sacrificare le mie comodità.  Tutto quel che sotto il sole é possibile sacrificare devo sacrificarlo per una sola ragione: il vostro Mahalakshmi Tattwa deve diventare manifesto, deve dare i suoi frutti.
Voi siete venuti in S.Y. come ricercatori della Verità, già benedetti dal Principio di Mahalakshmi e, se cosi é, sentiamone tutta l’emozione.
Noi amiamo nostra Madre.  Perché?  Perché l’amiamo?  Perché Lei ci ama, ma amare non significa che non c’é alcuno sforzo, che non c’é alcun lavoro, che non c’è  alcun sacrificio. Io non sento alcun sacrificio, non sento nulla del genere. Tanti fanno delle considerazioni esteriori : “madre quanti viaggi fai e quanto ti dai da fare!” Non sento stanchezza, perché ho gioia di quello che faccio.  Questo é l’importante.  Se dobbiamo sviluppare pienamente la nostra personalità, non possiamo amare a parole, dobbiamo lavorare.
Ho visto gente che quando si tratta di lavorare per S.Y., se ne scappa.  Dove sono?  Nessuno é disponibile, sono tutti altrove.  Solo cinque o sei persone lavorano.  Ma come sono tutti pronti a chiedere: “Madre, quando verrai” Ma quanto avete lavorato voi per questo?  Che sforzo ci avete messo?  “Noi davvero ne siamo felicissimi”....Si ma la gioia senza alcuno sforzo, senza alcun sacrificio, non può essere completa.
Se siete attaccati alle vostre comodità, alla vostra pigrizia, alla vostra egoicità...certo Io sarò lì, ma voi non potrete gioirne, non potrete gioirne.  Vi accadrà solo quando farete qualcosa tenendo conto solo della gioia e dimenticando tutto il resto.
E ora davanti a voi c’é vostra Madre.  Ho visto ieri che molti dormivano.  Anche oggi molti stanno dormendo, seduti, senza poter tenere aperti gli occhi.  Come mai?  Perché sono ancora immaturi.  Per me Io posso stare sveglia per tre notti, o dieci o dodici notti, come posso dormire per un’ora o per un anno se voglio.  Perché ho tutti questi meccanismi sotto controllo.  E perché ho tutti questi meccanismi sotto controllo?  
Perché amo. Questo é il potere dell’amore. La forza dell’amore vi dà il pieno controllo sul corpo, sulla mente, sull’ego, su tutto. Pieno potere. È là forza dell’amore.  Quando sono stata in Grecia, ho portato delle cose da lì, come sapete. Ma poi siamo entrati in un negozio per comprare delle altre cose che servivano quì, per il Diwali.  I prezzi erano molto cari e ho detto: No, no, é troppo. 
Ma i leader che erano con me insistevano per comprare qualcosa che, scoprimmo proveniva: dall’Italia, anzi proprio da quì, da Padova. I regali per il Puja che state celebrando li abbiamo comprati proprio quì e ad un prezzo davvero molto basso: dieci volte meno! Chi ha predisposto tutto questo? È il potere dell’amore. Se amate qualcuno senza aspettarvi nulla in cambio, allora questo potere d’amore semplicemente farà scorrere verso di voi ogni cosa, ogni idea, tutto. 
Ma cercate di capire bene: dev’essere puro amore senza pensiero.  Puro amore, e la consapevolezza della gioia che ci dà. Sono stata fuori tutto il giorno e Xavier era molto agitato perché Madre, poveretta, è dovuta andare via (da Milano verso Venezia n.d.t.) senza mangiare.  
Ma io stavo benissimo.  Lui aveva la sensazione che Io avessi lavorato così tanto.... ma per me non era così.  Stavo benissimo, ero piena dì gioia.  Ma questa gioia non é possibile se non si è puro amore.  Questo é il guaio.  La fonte della gioia é questa forza. questo potere dell’amore.  E la gioia non riempirà il cuore che non ha amore.  È così semplice.  Allora, mentre noi stiamo oggi a fare questa celebrazione...cosa sono queste candele?  Cosa fanno?  Amano: stanno bruciando solo per dare gioia.  
E così anche i fiori, anche la frutta, la natura intera, cosa può fare la frutta?  La mangiamo, ne gioiamo e questo a lei piace.  E i fiori?  Spuntano per poco tempo, li portiamo quì, li spargiamo dappertutto, ne gioiamo.  Loro sono felici di questo. Sono felici, toccano i piedi di Madre. Perché? Domani saranno spariti. Domani saranno morti. Non sono destinati a vivere a lungo. Ma questo è il più grande momento per loro. Se chiedete a un fiore :        “tu che vuoi?”, dirà : “io non voglio un regno, io non voglio nulla se non la strada dove l’Adi Shakti sta per passare. Vi prego gettatemi lì... è tutto quello che voglio”.
Ma cos’é questa gioia che vale tanto che si rifiuta un regno per Lei? si rifiuta qualunque cosa...tutto? È il riversarsi dell’amore dentro di voi che vi riempie completamente. È così evidente: potete vederne un esempio vivente davanti a voi. Così Io ho vissuto tutta la mia vita. Non mi sento assonnata. Mi avete mai visto dormire ad un programma? Invece vedo molti che stanno dormendo persino ora. Voglio dire: é tempo di svegliarli! Non capisco. I loro cuori non sono aperti. Se aprissero il cuore, non potrebbero dormire neppure se volessero. Sono seduti davanti a Me, perché dovrebbero chiudere gli occhi? È sorprendente: tra poco saranno li a toccare í piedi di una fotografia e davanti a me dormono.  È assurdo!
Sappiate che dentro di voi c’è quella profondità e quella bellezza cui aspirate.  Ma dovete essere abbastanza intelligenti da chiedervi se siete arrivati a toccarla, se siete arrivati a disciogliervi in essa.  Guardate ora dentro voi stessi.  Non pensate agli altri, pensate a voi stessi: l’avete raggiunto questo stato?  Oggi è il Diwali, guardate queste belle candele: finiranno.  Ma anche un solo minuto della loro esistenza le rende felici.  Allora, l’avete toccata questa cosa meravigliosa ed eterna che è dentro di voi?  Se chiedo a qualcuno:    "tu mediti?  Certo mangiare mangi... "perché ondeggiate quando vi chiedo della meditazione? Perché succede? Avete cura di voi stessi? A che state guardando? State sprecando le vostre vite! Ogni momento è così prezioso, ogni giorno è così prezioso, ogni anno. S.Y. sta evolvendo molto rapidamente e voi dovete decidere : ora  il vostro Mahalakshmi Tattwa deve essere portato a maturazione.
Vedremo.  Sono stata felice di vedervi così felici, gioiosi.  Mi auguro che abbiate potuto gioire l’un dell’altro.  Questo dà a me il più grande piacere. Naturalmente ora non ci sono più tante discordie o litigi tra voi ma alcune piccole, piccole cose fanno intravedere che avete  ancora	strane relazioni gli uni verso gli altri. Dimentichiamocene. Siete S.Y. Dopotutto che potrebbe mai accadere? Ognuno deve morire in ogni caso, ma infine avremo vissuto una vita di spiritualità, di eternità.  Guardate le candele: sanno tutte di dover morire ma “bruciano il più possibile”! Noi abbiamo la luce, non tutti ce l’hanno, bruciamo allora!  
Questo deve essere capito e allora gioirete.  Anche la vita più breve, breve come una stella cadente vale più della vita noiosa di una persona morta.
A questo fine deve essere capito il protocollo.  È molto importante capire il protocollo.  Fa parte del protocollo il fatto che non mettiate me in discussione.  Non potete mettermi in discussione, dubitare di me.  
Questo é molto importante se volete mantenere il Sahasrara aperto.  Se avete dubbi vuol dire che ancora non ci siete.  Vi prego, tenete aperto il Sahasrara altrimenti non potete far nulla.  Arrendersi non vuol dire altro se non tenere il Sahasrara aperto. È così che crescete. Cosa potete mai arrendere a me? Io posso creare un intero mondo, posso creare mondi dopo mondi. Che potete mai darmi? Nulla se non l’arresa. Non dovete dare nulla a Madre. Dovete essere una cosa sola con Lei, perdervi in Lei, sentire tutta la gioia di conoscerLa.
Quel giorno, quando sarà così, celebreremo un Diwali perfetto, in tutto il mondo.  Vedrò ì miei bambini diventare grandi luci di conoscenza, di verità di pace e gioia.  Sarà il giorno in cui sentirò che abbiamo compiuto il lavoro e bene.  Speriamo di celebrarlo questo vero Diwali e sono sicura che sarà presto.
Perché non competete su questo con altri Paesi, come la Russia o la Bulgaria, invece di competere su sciocchezze?  Mettiamoci a competere: quanti S.Y. abbiamo?  Cosa abbiamo da dare per S.Y.? Con tutto questo vi creerete una bella personalità, fondata sul rispetto di sè, poiché finché non si ha la conoscenza di se stessi non si può avere rispetto per gli altri, ma ora voi conoscete voi stessi e allora tutto sta per cambiare.
Oggi voglio parlarvi più a lungo, perché il Puja sarà breve.  Non é un grosso Puja per Lakshmi, é già compiuto dentro di voi.  Quel che voglio dirvi in questo breve Puja é che ora dovete rispettare il Principio di Mahalakshmi.
Il Principio di Mahalakshmi ha quattro aspetti.  Il primo é il Principio di Lakshmi che vi ho detto, é l’amore, é la generosità.  Poi c’é Raia Lakshmi, il Cui Principio é che ognuno é un re: "Sono un’anima realizzata, cos’ho da preoccuparmi?  Sono come un re" I re non stanno a chiedere elemosina, vi pare?  Se fanno così sono dei mendicanti, non dei re.
Naturalmente non so di questi tempi cosa facciano i re.  Ma noi siamo re, siamo regali, il nostro incedere é regale.  Certo qualche volta vedo gente che ha un atteggiamento che non si addice ad un S.Y. Dobbiamo procedere con la dignità di un re e il re é colui che dà, colui che non prende nulla per sè.
Il Principio di Raia Lakshmi deve penetrare dentro di voi e in tutte le donne.  Le quali inoltre, non dovrebbero cedere alla moda.  Se vi mettete a seguire le mode vuol dire che proprio non venite dalla famiglia reale.
Sono stata in Giappone.  Sareste rimasti sorpresi: erano davvero molto rispettosi, estremamente rispettosi.  Non riuscivamo a capire Io e le mie figlie, e allora abbiamo chiesto all’interprete: “perché sono così pieni dì rispetto nei nostri confronti?  Ovunque andiamo ci danno dei regali, si inchinano”....Rispose: “perché pensano che apparteniate a una famiglia reale.” “Perché?” “Perché avete i capelli così ben pettinati senza andare da alcun parrucchiere.  La famiglia reale non va mai dal parrucchiere.  E allora, dato che avete i capelli così ben messi pensavano che apparteniate alla famiglia reale.” Vi rendete conto! Quando si assomiglia a dei bhoots, come si può essere dei S.Y.? Domani dovrete cingervi della corona.  Non possiamo proprio avere dei vestiti da mendicante.  Lo avete ben presente in mente, questo?  Possono mai certi vestiti essere segno di una persona che appartiene alla famiglia reale?  Dovete vestirvi bene, in maniera accurata, pulita, non come (degli asceti che rinunciano al mondo, ma con abiti pieni di colori, belli, che esprimano la vostra dignità, fuori dai dettami della moda).  È la gente ordinaria che segue la moda, la gente volgare. I re e le regine non seguono la moda, vi pare?  La creano.  Non hanno bisogno delle cose alla moda. Voi siete nelle mani della moda.  Recentemente ho sentito che per le donne adesso é di moda avere i capelli sulla fronte.  Ma perché?  Per ottundere l’Agnya?  Se vi lasciate andare nelle mani di questi moderni affaristi delle loro idee “moderne” e via dicendo, allora sappiate che non c’é traccia in voi della personalità di un S.Y.. Un S.Y. ha la sua propria personalità, non cambia a secondo di quello che si dice in giro, o per il fatto che siccome tutti sono così allora anche tu dovresti essere in quel modo... 
Ha il suo proprio stile, ha la sua grazia nel vestire.  È nella vita ogni giorno come personaggio reale, ne ha la piena dignità.  Non prendete soldi a prestito.  Non pensate che un re, il giorno che cominciasse a prendere soldi a prestito smetterebbe di essere un re?
Inoltre una personalità regale parla sempre con dignità, così come rispetta la dignità degli altri.  Non usa un linguaggio basso, non parla nessun gergo, usa un linguaggio regale.  Ci sono certi modi di parlare e certi atteggiamenti così degradanti...non ne so molto, ma sono molto di moda...chiedete qualcosa a qualcuno: “eeeh?! eeeh?!” Parlerebbe così un re?  Vi assicuro, se avrete consapevolezza di essere un re o una regina, l’intera vostra personalità cambierà.  Ma chi é un mendicante...,se prendete un mendicante e lo mettete su un trono, se arriva qualcuno: chiederà “la prego, mi dia qualcosa!” Con la corona sul capo dirà:        “mi aiuti!”
Voi ora siete sul trono. In Hindi si dice “Biraj”. Che questo reame, il reame di Dio, si mostri nel vostro comportamento!  Se siete una creatura misera, malaticcia e sofferente, come potete essere parte della famiglia reale?  Magri e allampanati, come potreste brandire la vostra spada?  L’altro giorno mi hanno dato da tenere una spada, vi assicuro, molti di voi non ce l’avrebbero fatta ad impugnarla.  Era così pesante!  Ma grazie al mio spirito regale ho potuto farlo.  Lo stesso vale per le donne: se devono indossare gli abiti della famiglia reale, o addirittura cingersi di una corona, dovete avere una testa in grado di sostenerla.
Dunque questa natura regale deve emergere nel vostro comportamento quando parlate a chiunque altro. Per esempio chi é re non pone mai domande, mai. Considera tutto dentro di sé. Un mendicante invece non farà che domandare. Noi lo chiamiamo “Sawali”, cioè “uno che fa continuamente domande”. Ma perché un re dovrebbe far domande quando conosce tutte le risposte? Perché dovrebbe chiedere una qualunque cosa? Conosco gente che è proprio un grattacapo, a questo proposito. Diciamo, per esempio, che Io sto in una stanza: “desidera dell’acqua bianca o blu?” Io prenderò dell’acqua, sia che sia bianca o che sia blu, non importa. E poi: “Il pettine lo vuole rosso o bianco?” Bisogna decidere per conto proprio. Queste domande sono proprio stancanti “Non voglio nulla! Vi prego di uscire da questa stanza!” Un altro ritornello poi è “Io ho un problema!” .Problema? Nessun problema! “Qual é il problema?” “Non so che fare con il mio lavoro” Problema.  È un problema dal momento che voi siete un problema.  Madre, comunque. non si mette a dire che invece tutto va bene. ma dà un suggerimento. “Si, però così così così...Allora Lei dà un altro suggerimento.  E voi : "si, però, c’è questo, questo e questo...” Allora suggerisce una terza soluzione, e poi arriverà a suggerire dieci soluzioni, ma ancora voi scorderete che era un vostro problema e vi sembrerà un problema di Madre quello che state discutendo.
Non é così che fa un re.  Il re dà soluzioni, non ne chiede, altrimenti perché dovrebbe essere re?  E una volta che decidete: “io sono un re e risolverò i miei problemi”, questi saranno risolti in un baleno.  Vi racconto forse i miei problemi?  Io nemmeno uso questa parola “problema”.  È una parola moderna.  Finora “problema” lo abbiamo usato solo in matematica o in geometria.  Davvero, non sapevamo che era usato in riferimento alla vita di ogni giorno.
Allora, se siete un re siete in grado di risolvere il vostro problema.  Se siete in grado di risolvere il vostro “problema”, allora siete un re.  Se non potete risolverlo, allora siete un mendicante e allora le vostre cose resteranno sempre a un basso livello.  Usare materiali, oggetti, linguaggio, tutto di basso livello non é il segno dì un re.
Io ho sempre comprato un solo sari all’anno, ma di buona qualità.  Compro sari sin dai tempi del mio matrimonio, o meglio anche da prima e ho ancora tutti questi sari perché ne ho sempre comprato uno solo all’anno ma di buona qualità, molto ben fatto, tradizionale e non da quattro soldi.  Ma la gente vuole avere venti sari e poi non sanno cosa indossare. Se ne vengono fuori dicendo : “ho un problema... non ho un sari da mettermi”. Perché tutti i sari che avete preso erano troppo a buon mercato.     
Lo stesso per gli uomini, proprio lo stesso. Cercano di risparmiare il denaro. Taccagni nelle piccole spese, prodighi nelle grandi spese e se gli chiedete qualcosa “Madre, sa cosa accade? non ho vestiti” “va bene allora venite senza vestiti”. Che ci si può fare?  “No, no...ecco, c’è questo...” “e va bene, ma deciditi insomma”! È impossibile dir loro che tutto questo è stupido.
Voi siete un re.  Ma come parlate l’un l’altro?  Un re non parla mai troppo.  Se siete dei chiacchieroni, allora ricordatevi che non siete un re.  Un re non parla troppo, ma molto poco: “si”, o “no” o se comunque deve parlare lo fa con giudizio.
Ma non é tetro, accigliato o depresso.  Le persone così sono un altro estremo.  Non si sa mai cosa fare con loro.
Dunque deve essere chiaro che dovete aver cura di voi stessi come un re o una regina e la vostra condotta deve essere ispirata da quella dignità.  
Non gridate, né parlate così a bassa voce come se aveste il collo ostruito.  Alcuni S.Y. parlano così con me.  Pensano di usarmi riguardo.  No, parlate in piena libertà, senza gridare e con dignità.  La dignità é qualcosa che non può essere insegnata, deve essere dentro dì voi.  Non si é “consci di sé”, ma “consci della propria dignità”.  Non si fanno cose di basso livello, mai.
Una volta un signore incontrò mio marito e gli chiese : “perché non vieni a ballare?” E lui: “non ballo perché mia moglie non lo fa”. E quello: “portala in Inghilterra, si metterà a farlo anche Lei!” E lui “anche se la portassi sulla luna, non lo farà”. Questo è quello che un marito risponde.  “Non si metterà a ballare queste danze da balera.  Non lo farà”.  Tanto gli uomini che le donne devono capire che non è una cosa all’altezza della loro dignità.
Su questo punto dovete decidere: “se una cosa non é degna non la facciamo”. Noi discendiamo dalla famiglia reale degli Shaliwahanas e non accetteremo di fare nulla che non sia all’altezza della nostra dignità.  Tutte le donne, tutti gli uomini, tutte le S.Y.ni e tutti i S.Y. sono molto diversi dagli altri e questa é una cosa che va proprio capita.
Ecco tutto questo vale per quanto riguarda essere all’altezza, essere degni di Raja Lakshmi.  Per Gruha Lakshmi e per il Lakshmi Tattwa già vi ho parlato. Ma c’é un altro principio, che si chiama A-Lakshmi e questo é in gioco quando si ha magari tutto ma si resta un mendicante.  A-Lakshmi, cosa che deve essere assolutamente evitata.  
A-Lakshmi, cioé Pulaxmi, quando si usa il denaro per cose sbagliate, per la droga, o per questo o quest’altro sporco affare. Qualunque cosa vi mettiate a fare, dovete ben sapere cosa state facendo, quale sia il fine.  “Pulakshmi” : rubare denaro dei S.Y. o di S.Y. é il peggior tipo di A-Lakshmi. È una cosa molto, molto grave.
Insomma, ecco come é che si va giù.  Ora se si considera in che condizioni sia il mondo, se dovete tirarlo fuori di dove sé cacciato, allora dovete avere più forza.  Più forza per tirarli fuori, forza d’amore. E ancora torniamo al medesimo punto: forza d’amore.  Questa é la forza che mi consente di ridere sempre, di gioire di me stessa e non posso perdere nemmeno la più piccola parte di questa gioia.  
Nello stesso modo vi benedico con tutto il Principio di Lakshmi e il Principio di Mahalakshmi ma, soprattutto con il Principio dell’amore che non aspetta nulla in cambio: “Nirwaj”. Vi benedico tutti in questo auspichevole giorno, che Dio vi benedica, che abbiate saggezza e comprendiate che le parole di Madre vengono dal Suo Cuore, dal Suo Amore, da quel che Lei sente per voi.

Che Dio vi benedica, e grazie.

