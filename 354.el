9 Μαΐου 2004
Sahasrara Puja
Campus, Cabella Ligure (Italy)
Sahasrara Puja. Cabella Ligure (Italy), 9 May 2004.

Σήμερα είναι μια πολύ σπουδαία μέρα για τις ζωές των Σαχάτζα Γιόγκις.

Αυτή είναι η μέρα που άνοιξε το Σαχασράρα, που συνέβη κάτι πραγματικά υπέροχο. Δεν περίμενα ποτέ, ότι θα κατάφερνα να το πετύχω κατά τη διάρκεια της ζωής Μου, αλλά επετεύχθη και τόσοι πολλοί από εσάς έχετε ανοιχτό το Σαχασράρα σας. Χωρίς αυτό, δεν θα μπορούσατε ποτέ να ξέρετε ποια είναι η αλήθεια. Θα ήσασταν χαμένοι, όπως είναι όλοι. Πρώτα από όλα, το Σαχασράρα είναι ο μοναδικός δρόμος για να αντιληφθούμε, να καταλάβουμε και να γνωρίσουμε την πραγματικότητα. Έχετε φτάσει στο σημείο να γνωρίσετε τι είναι η πραγματικότητα και να απολαμβάνετε αυτήν την κατάσταση, όπου ξέρετε τι είναι η πραγματικότητα. Είναι μεγάλη ευλογία που άνοιξε το Σαχασράρα και όλοι πήρατε την Αυτογνωσία σας. Διαφορετικά, όλες οι ομιλίες θα ήταν απλώς ομιλίες, χωρίς κανένα νόημα, καμία κατανόηση, γι' αυτό και το πρώτο Μου μέλημα ήταν να ανοίξω το Σαχασράρα. Αυτό επετεύχθη, και επετεύχθη καλώς και όλοι σας έχετε ανοιχτό το Σαχασράρα σας. Είναι ένα αξιοσημείωτο πράγμα.

Κανείς δεν μπορεί να πιστέψει, ότι τόσοι πολλοί από εσάς έχετε ανοιχτό το Σαχασράρα, αλλά τώρα, μπορώ να δω καθαρά το φως στην κορυφή του κεφαλιού σας. Ό,τι έχετε πετύχει είναι αναμφίβολα, αξιόλογο. Είναι εξαιτίας της αγνής αναζήτησης, μέσω της αγνής αναζήτησης, που το αποκτήσατε. Αυτά που έκανα Εγώ δεν είναι τίποτα, επειδή εσείς ήσασταν εκεί σαν λάμπες και Εγώ απλώς σας άναψα, αυτό είναι όλο. Δεν είναι τόσο σπουδαίο πράγμα αυτό, αφού εσείς καταφέρατε να φτάσετε σε αυτό το επίπεδο, το επίπεδο της φώτισης, και την αποκτήσατε, διότι την επιθυμούσατε διακαώς, δουλέψατε γι' αυτήν, και τα καταφέρατε. Είναι άξιο επιβράβευσης. Τα εύσημα δεν πάνε σε Μένα, νομίζω, επειδή Εγώ είχα ήδη ένα ανοιχτό Σαχασράρα, αλλά το να πετύχω το ίδιο σε εσάς, Μου έδωσε τόση χαρά. Τώρα καταλαβαίνετε, επειδή αν το Σαχασράρα δεν είναι ανοιχτό, δεν μπορείς να μιλήσεις, δεν μπορείς να πεις τίποτα στους ανθρώπους, απλά δεν θα το καταλάβουν. Με το άνοιγμα του Σαχασράρα, η κατανόησή σας βελτιώνεται τόσο πολύ! Αυτό είναι που συνέβη με όλους σας και είμαι πολύ χαρούμενη που υπάρχουν τόσοι πολλοί άνθρωποι που κάθονται εδώ και έχουν ανοιχτό το Σαχασράρα τους.

Και υπάρχουν πολλοί ακόμα που δεν έχουν έρθει. Είναι ένα πολύ μεγάλο κατόρθωμα για το ανθρώπινο είδος να αποκτήσετε τόσοι πολλοί, συλλογικά, ανοιχτό Σαχασράρα, με το οποίο γνωρίζετε την αλήθεια, την απόλυτη αλήθεια. Ό,τι μαθαίνετε μετά την Αυτογνωσία σας είναι η απόλυτη αλήθεια. Ύστερα, δεν διαφωνείτε, δεν αμφισβητείτε, απλώς γνωρίζετε και το αποδέχεστε σαν μια γνώση. Είναι τόσο ωραίο το ήταν όλα εκεί, αλλά δεν ήταν ανοιχτό. Και μόλις άνοιξε, πώς Με κατάλαβαν οι άνθρωποι, όπως επίσης κατάλαβαν και τους Θεϊκούς κανόνες. Είναι τέτοια η ευλογία του Θείου, που έχετε ανοιχτό το Σαχασράρα σας, για το οποίο μπορεί να πείτε: «Εμείς δεν κάναμε τίποτα, Μητέρα». Δεν είναι έτσι. Η αναζήτησή σας για την αλήθεια, ήταν έντονη και καθοριστική. Θέλατε να μάθετε την αλήθεια, γι' αυτό επήλθε το αποτέλεσμα.

Διαφορετικά, κανένα χρηματικό ποσό, καμία προσπάθεια, τίποτα δεν θα μπορούσε να βοηθήσει. Το Σαχασράρα έπρεπε να ανοίξει μόνο του. Είναι όλες σας οι προσπάθειες, πρέπει να πω, όλες σας οι πράξεις, που κατέληξαν σε κάτι τόσο όμορφο. Δεν παίρνω τα εύσημα για όλα αυτά. Καθόλου. Σίγουρα πρέπει να πω, ότι σας έκανα να καταλάβετε πόσο σημαντικό είναι, το να έχετε το Σαχασράρα σας ανοιχτό. Όχι άλλες διαφωνίες. όχι άλλες προτάσεις, τίποτα, παρά να έχετε το Σαχασράρα σας ανοιχτό, που σας λέει τι είναι αλήθεια. Υπό αυτές τις όμορφες συνθήκες, τι θα μπορούσε να πει η Μητέρα σας; Θα μπορούσα μόνο να σας πω να ζείτε μια ζωή πραγματικότητας, μια ζωή κατανόησης. Θα βρείτε ότι στα πάντα υπάρχει η αλήθεια και ο τρόπος που χειριζόμαστε την αλήθεια είναι το δικό μας κατόρθωμα.

Οι άνθρωποι είναι χαμένοι, επειδή δεν έχουν καμία γνώση. Η γνώση από τα βιβλία δεν είναι γνώση. Η γνώση τους πρέπει να προέρχεται από μέσα, από μέσα τους και αυτό συμβαίνει επειδή άνοιξε το Σαχασράρα. Συνέβη σε όλες τις χώρες και θα γίνει σε όλον τον κόσμο, τόσοι άνθρωποι θα πάρουν την Αυτογνωσία τους. Αλλά το μόνο που πιστεύω είναι ότι οι άνθρωποι δεν πρέπει να έχουν μια συναισθηματική προσκόλληση. Να μην έχουν μια συναισθηματική, αλλά μια ρεαλιστική προσκόλληση, στο ότι υπάρχει, συνέβη και λειτουργεί. Τότε, θα μπορείτε να δώσετεν Αυτογνωσία στους άλλους, θα αντιληφθείτε τη σημαντικότητα της Αυτογνωσίας. Μέχρις ότου την χρησιμοποιήσετε, δεν θα ξέρετε ποια είναι η δύναμη της Αυτογνωσίας. Πρέπει να μάθετε πώς να χρησιμοποιείτε αυτήν τη δύναμη που υπάρχει μέσα σας, που έχει αρχίσει να δουλεύει και που θα σας δώσει μια τόσο τεράστια ικανότητα. Η υγεία μου έχει χειροτερέψει λίγο, άλλωστε είμαι πολύ μεγάλη.

Αλλά ακόμα δεν αισθάνομαι καθόλου κουρασμένη ενώ σας μιλάω, αισθάνομαι τόσο χαρούμενη που υπάρχουν τόσοι πολλοί Σαχάτζα Γιόγκις, τόσοι πολλοί των οποίων το Σαχασράρα είναι ανοιχτό και χαίρονται το Σαχασράρα τους. Πραγματικά θα ήθελα να Μου κάνετε ερωτήσεις, αλλά μπορείτε να γράψετε τις ερωτήσεις σας και να Μου τις στείλετε. Θα προσπαθήσω να σας απαντήσω κάποια στιγμή. Θα είναι καλύτερα έτσι. Σας ευχαριστώ πολύ. Είθε ο Θεός να σας ευλογεί. Να αναπτυχθείτε στην Σαχάτζα Γιόγκα, να ωριμάσετε μέσα στην ύπαρξή σας. Είθε ο Θεός να σας ευλογεί, έχετε όλες τις ευλογίες Μου.