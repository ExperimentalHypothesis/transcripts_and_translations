20 marzo 2003
Birthday Felicitations
New Delhi (India)

Oggi stanno tutti cercando di parlarvi in inglese, poiché credo che pensino che la maggior parte di voi parli inglese.

Vorrei potervi dire qualcosa di nuovo a proposito della vita. La vita va avanti. Che abbiate ottanta o novant’anni non fa differenza. L’unica cosa (importante) è quanto avete usato la luce che avete ricevuto in Sahaja Yoga.

Adesso, in Sahaja Yoga, siete tutti illuminati.

Tutte le vostre Kundalini sono salite e penso che sappiate quasi tutto al riguardo. Ma, nonostante ciò, è importante quanto tempo dedicate all’emancipazione degli esseri umani, ad aiutarli ad emergere. Invece di criticarli, invece di condannarli, il vostro dovere è quello di porli su un piedistallo più alto affinché rispettino se stessi e la loro realizzazione del Sé.

È molto importante, perché ho incontrato molti sahaja yogi all’inizio che erano molto critici nei confronti dei loro colleghi e tutto il resto. Ma, da quando hanno ricevuto la realizzazione, ritengono sia un loro dovere occuparsi dell’emancipazione degli esseri umani. Allora non vi saranno problemi di alcun genere, né politici, né economici, niente.

Tutti questi problemi sono creati da una mente non ancora completamente sviluppata, direi. E una volta che si sviluppi, non vi preoccupate (di niente). Vi preoccupate degli altri. Vi preoccupate dell’emancipazione degli altri. È automatico, non occorre che ve lo dica io. Ma avete visto come siano cambiate le vostre attitudini verso la vita e ciò è più importante di qualsiasi altra cosa.

Alcuni di voi sono persone di grande successo in politica, negli affari ed altro. Però non sarete soddisfatti finché non darete la realizzazione alla gente, finché non renderete (gli altri) perfetti come voi. 

Sono molto felice di vedere come tanta gente venga aiutata da Sahaja Yoga. Non mi sarei mai aspettata di vederlo nel corso di questa mia vita, ma ha funzionato; ha funzionato in modo magnifico. Sono davvero stupita di come le cose si siano sviluppate rapidamente, di come tutto sia cresciuto in così tante nazioni, nel cuore di così tante persone e di come esse si siano dedicate a Sahaja Yoga. Stanno lavorando non soltanto nei loro Paesi, ma anche fuori. Dopotutto, ormai io non posso viaggiare ovunque.

Nonostante ciò, Sahaja Yoga si sta diffondendo ed è per me una cosa straordinaria, una grandissima soddisfazione – non ne avete idea - quando sento dire che Sahaja Yoga è arrivato in questo e quel Paese.

Dicono che, in pratica, Sahaja Yoga si sia ampiamente stabilizzato in quarantatré nazioni e, magari in modo minore, in molte di più.

Ma, anche nel sentire questo, non mi sarei mai aspettata che avrebbe funzionato così velocemente. È tutto grazie a voi, a voi sahaja yogi, che avete realizzato questo miracolo.

Sono grata a tutti voi, dall’India e dall’estero, che avete impugnato la bandiera dell’emancipazione e state procedendo, invece di criticare, di sminuire alcune persone. È molto facile farlo. Mentre che dire di voi, che vi elevate al di sopra di tutto questo e fate elevare anche gli altri?

Noi possiamo cambiare il mondo intero; e voi iniziate a capire i problemi del mondo e potete liberarvene grazie al risveglio della vostra Kundalini.

La Kundalini è una cosa talmente grandiosa, vi dico, da rendere gli esseri umani qualcosa di superlativo. È tutto descritto con massime e altro, ma un sahaja yogi detiene un potere superiore; e questo potere superiore consiste nel poter creare altri sahaja yogi. Può dare la realizzazione agli altri. (I sahaja yogi) devono usare i loro poteri e dovrebbero cercare di trasformare il mondo intero. Questo è il mio desiderio. Non so se lo realizzerò nel corso della mia vita oppure no. Ma tutti voi dovreste decidere in tal senso e sono sicura che tutto funzionerà.

Che Dio vi benedica.

Molte grazie.

Molte grazie.
[Applausi]