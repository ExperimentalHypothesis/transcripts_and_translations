11 เมษายน 1993
Easter Puja
Magliano Sabina Ashram, Magliano Sabina (Italy)

พวกเราทุกคน มารวมกันที่นี่ในวันนี้ บนยอดเขาที่สวยงามลูกนี้ เพื่อเฉลิมฉลอง การฟื้นคืนชีพของพระคริสต์ เป็นเรื่องสําคัญสําหรับสหจะโยคี ที่จะเข้าใจการฟื้นคืนชีพของท่าน ซึ่งเป็นเหตุการณ์ที่ยิ่งใหญ่ ด้วยการฟื้นคืนชีพ ท่านได้แสดงให้พวกเราเห็นว่า จิตวิญญาณไม่ตาย ท่านคือ ท่านคือโอมการ (อักษรโอม) ท่านคือโลโกส ท่านคือ จิตวิญญาณ และนั่นคือเหตุผล ที่ท่านสามารถเดินบนผิวน้ําได้ แล้วตอนนี้ พวกเราได้สร้างภาพยนตร์ ที่พวกเราได้แสดงให้เห็นว่า จักรมูลาธาระ แสดงให้เห็นว่า อะตอม คาร์บอน อย่างชัดเจน หากเรามอง จากด้านขวาไปด้านซ้าย คุณจะเห็นเป็นรูป สวัสดิกะอย่างชัดเจน และหากมองจาก ด้านซ้ายไปขวา จะเห็นเป็นอักษรโอม แต่หากคุณมองจากล่างขึ้นบน สิ่งที่คุณเห็นคือ อัลฟ่า และโอเมก้า สิ่งนี้พิสูจน์ได้ อย่างไม่ต้อง สงสัยว่า พระคริสต์ อย่างที่ท่านกล่าวไว้ "เราคือ อัลฟ่า และเราคือ โอเมก้า" แสดงให้เราเห็นอย่างชัดเจนว่า ท่านคือ อวตารของพระคเณศ นี่คือข้อยืนยัน ทางวิทยาศาสตร์ที่พวกเรามี และนั่นทําให้พวกเราสามารถ บอกกับผู้คนได้ว่า นี่คือข้อเท็จจริง แม่ไม่รู้ว่าในช่วงเวลาของ พระคริสต์ อัลฟ่าและโอเมก้า เป็นที่รู้จัก ของนักคณิตศาสตร์หรือไม่ แต่ท่านรู้จักอย่างแน่นอน เมื่อท่านกล่าวว่า "เราคืออัลฟ่าและโอเมก้า" ชัดเจนมากว่า ท่านคืออวตาร และสําคัญมากต่อความก้าวหน้า ทางจิตวิญญาณ ของพวกเรา หากท่านไม่ฟื้นคืนชีพ พวกเราก็จะไม่สามารถบรรลุถึง ความก้าวหน้าทางจิตวิญญาณนี้ได้เลย ดังนั้น นี่คือการจรรโลง ที่ยิ่งใหญ่ การฟื้นคืนชีพของพระคริสต์ เป็นสิ่งที่เห็นได้ชัดเจนมาก ในชีวิตของคุณ แต่ก่อนคุณเคยเป็นอะไร และวันนี้คุณเป็นอะไร การเปลี่ยนแปลงอย่างยิ่ง ความแตกต่างอย่างยิ่ง การเปลี่ยนแปลงอย่างยิ่ง การเสียสละของท่าน บนไม้กางเขน รวมทั้ง การฟื้นคืนชีพอันงดงามของท่าน ได้สร้างหนทางไว้ให้ กับพวกเราทุกคน เพื่อที่จะได้เข้าไปสู่ ภาวะใหม่แห่งการเปลี่ยนแปลงนี้ ในภาวะนี้ สําหรับมนุษย์แล้วเป็นเรื่องหนึ่ง และสําหรับพระคริสต์นั้น เป็นอีกเรื่องหนึ่ง พระเยซูคริสต์นั้น ท่านคือ ความศักดิ์สิทธิ์ คือความบริสุทธิ์ ดังนั้นการฟื้นคืนชีพของท่าน เราอาจกล่าวได้ว่า เป็นเพียงสิ่งที่เกิดขึ้น ในระดับกายภาพเท่านั้น เพราะว่าท่าน ไม่จําเป็นต้อง มีการเปลี่ยนแปลงใดๆ ท่านไม่ต้อง ผ่านกระบวนการทําให้ บริสุทธิ์ แต่สิ่งที่เกิดขึ้น ในกรณีของท่าน คือท่านนั้น ฟื้นคืนชีพจาก ความตาย ซึ่งมีนัยว่า ชีวิตของมนุษย์ ที่ไม่มีความเป็นจิตวิญญาณนั้น ก็ไม่ต่างอะไรกับ ความตาย เพราะพวกเขาทําสิ่งต่างๆ โดยไม่เข้าใจ องค์รวม ไม่เข้าใจความจริง ไม่เข้าใจถึงสัจธรรม ในที่สุดแล้ว ไม่ว่าอะไรที่พวกเขาทํา จะนําพวกเขาไปสู่การ ทําลายล้าง แม้แต่บรรดาศาสนา ที่ได้รับการก่อตั้งขึ้น จากอวตารที่ยิ่งใหญ่ทั้งหลาย ต่างก็อยู่บนเส้นทางแห่ง ความเสื่อม คุณไม่อาจพบร่องรอยแห่งชีวิต ที่ยึดมั่นในหลักศาสนา จากบรรดาคนที่ ยืนยันว่าตนเอง เป็นตัวแทนของอวตารเหล่านั้น หากคุณมองในมุมมอง ที่ละเอียดลึกซึ้ง สิ่งนี้ เป็นเรื่อง น่าเจ็บปวดเช่นกัน ในนามของ อวตารยิ่งใหญ่เหล่านั้น งานทั้งหลายที่พวกเขาทํา กิจกรรมทั้งหลายที่พวกเขา ทําเป็นสิ่งเป็นไปไม่ได้ เพราะพวกเขาไม่เกรงกลัว ในพระเป็นเจ้า พวกเขาทําเรื่อง น่าเกลียด น่ากลัวทั้งหมด โดยอ้างว่าทําไปในนามของพระเจ้า ทั่วทั้งโลก แน่นอนว่า ณ ที่นี้ เราอาจกล่าวได้ว่า โบสถ์คาทอลิกถูกเปิดโปง ในทุกๆที่ ผู้คนต่างมองเห็น สิ่งผิดๆ เหล่านี้ถูกเปิดโปง แต่สิ่งผิดๆเหล่านี้ พวกเขาเคยใช้ ภายใต้เครื่องแบบของ พระเป็นเจ้า ของจิตวิญญาณ และของความงาม นี่คือวิธีการ ที่ดีที่สุดที่ คุณสามารถซ่อน ความโหดร้าย ความรุนแรง ความน่าเกลียด น่าชัง นี่คือวิธีการ ที่พวกเขาเคยทํา และเรื่องนี้ ก็ลุกลามไปจนถึงขั้นที่ว่า คุณไม่สามารถพบเห็น แม้เพียงเศษเสี้ยวแห่งชีวิต ที่ยึดโยงกับศาสนา จากคนเหล่านี้ เหมือนกับว่าโจรทุกคน บนโลกนี้ คนไม่ซื่อสัตย์ทุกคนบนโลกนี้ และคนเจ้าเล่ห์ทุกคน ยึดครองโลกนี้ไว้แล้ว นั่นเป็นเพราะว่า ไม่ว่าสิ่งใดที่ถูกบันทึกในหนังสือ และในคัมภีร์ทุกเล่มที่กล่าวว่า คุณต้องตามหาตนเอง ไม่เคยมีใครทําได้ "คุณต้องรู้จักตนเอง" ไม่มีใครเคยทําได้ กี่ครั้งที่พระคริสต์ตรัสว่า "จงรู้จักตนเอง" ท่านยังกล่าวว่า "คุณต้องเกิดอีกครั้ง" พวกเขาก็จะออกใบรับรอง "ฉันเกิดอีกครั้งแล้ว" ทันที แล้วก็เริ่มฉกฉวยโอกาส จากใบรับรองแบบนั้น แต่พวกเขาก็ไม่เคยคิดว่า ใบรับรองนั้น จะมีประโยชน์ แท้จริงอันใด ต่อพวกเขา อย่างมากที่สุด พวกเขาอาจจะหาเงินทอง พวกเขาอาจจะดูเหมือน มีอํานาจในระดับผิวเผิน แต่สิ่งเหล่านี้ไม่มีคุณค่าอะไร เลยหากคุณมองในมุม ของความเป็นตัวตนของคุณ ใครๆก็ต้อง สงสารความวิกลจริต ของพวกเขาเหล่านั้น ในการนําชีวิตของ พระคริสต์ หรือชีวิตของผู้อื่น ที่สูงส่ง และเปี่ยมด้วย คุณค่านิยมทางสังคม ที่ดีกว่า แต่ตนเอง กลับประพฤติตนเช่น ผู้ต้อยต่ํา ในสหจะโยคะ คุณได้แปรสภาพตนเองไปหมดแล้ว คุณอาจพูดว่า พลังกุณฑลินีเป็นผู้ทํางาน แต่สิ่งที่แตกต่างระหว่าง พระคริสต์กับคุณ ก็คือ คุณมาจากสิ่งแวดล้อม จากวิถีชีวิต จากวิธีการคิด ที่เป็นไปเพื่อทําลายตัวคุณเอง ทุกอย่าง หากคุณมองเห็นตอนนี้ เป็นไปเพื่อการทําลายตัวคุณทั้งนั้น และเมื่อคุณออกมาจาก สิ่งเหล่านั้น สิ่งเหล่านั้น ก็ยังคงติดค้างอยู่ ยังคงมีอิทธิพลต่อคุณอยู่ แม้แต่ตอนที่ คุณกําลังทะยานขึ้น สูงขึ้น สูงขึ้น คุณก็พบว่า ทันใดนั้นคุณก็ถูกดึงลงมาอีก ในสถานการณ์ที่ น่าขบขันบางอย่าง ในบางสิ่งที่ทําให้คุณตกต่ํา แน่นอน บางครั้ง คุณก็ตกตะลึงกับตัวเอง บางครั้งคุณยอมรับสิ่งเหล่านั้น ดังนั้น สําหรับสหจะโยคี จึงเป็นสิ่งสําคัญมาก ว่าหลังจาก มาสู่การตระหนักรู้แล้ว เขาต้องพิจารณาตนเอง เป็นอย่างยิ่ง แทนที่จะมองสิ่งไม่ดีของคนอื่น เขาควรพยายามที่จะมองว่า สิ่งไม่ดีในตัวของเขานั้น คืออะไร และเป็นสิ่งสําคัญ ที่คุณต้องรู้ว่า คุณก้าวไปไกลแค่ไหนแล้วใน ทางจิตวิญญาณ เพราะว่า พระคริสต์ไม่ต้องทําสิ่งเหล่านี้ ท่านไม่จําเป็น แม้แต่จะต้องพิจารณาตนเอง ท่านเป็นสิ่งที่อยู่เหนือ ความทุจริต และสําหรับท่านแล้ว เป็นเพียงการเปลี่ยนแปลง ทางกายภาพ ในความหมายที่ว่า จากที่ท่านสิ้นพระชนม์ แล้วจากนั้นท่านก็ฟื้นคืนชีพ แต่สําหรับพวกเราแล้ เป็นสิ่งที่แตกต่างออกไปอย่างมาก ตอนนี้พวกเราเป็น สหจะโยคี แต่พวกเราคือ มนุษย์ธรรมดา ไม่มีแสงสว่างภายใน ตอนนี้แสงสว่าง เข้ามาภายในตัวเราแล้ว พวกเราก็เห็นแสงนั้น แล้วพวกเรากลายเป็นอะไร?

พวกเราต้องกลายเป็น แสงสว่างนั่นเอง พระคริสต์คือ แสงสว่าง ท่านไม่จําเป็นต้องกลายเป็น แต่พวกเรา ต้องกลายเป็นแสงสว่าง ดังนั้น คุณต้องคอยเฝ้าระวัง แสงสว่างนี้อาจถูกรบกวน อาจลดปริมาณลง หรืออาจดับไปเลย ดังนั้น การรักษาแสงสว่างนี้ ไว้กับตนเอง สิ่งแรก คุณควรรู้ว่า หากคุณเห็นแสงสว่าง นั่นยังไม่ถูกต้อง เพราะนั่นแสดงว่า คุณยังมิใช่แสงสว่าง คุณต้องกลายเป็น แสงสว่าง เมื่อคุณเป็นแสงสว่าง ในแสงสว่างนั้น คุณจะเห็นได้โดยง่าย จิตของคุณทํางานอย่างไร ให้ความคิดอะไรแก่คุณ อะไรมีผลกระทบต่อ จิตของคุณ ในขณะที่ คุณกําลังก้าวหน้าขึ้น ทางจิตวิญญาณ นี่คือ ความกังวล หรือว่า เป็นความรับผิดชอบที่คุณมี? หรือ สิ่งนี้มาจากนิสัยไม่ดี ที่คุณเคยมี หรือว่าเป็นอุปสรรค ในการเติบโตไปสู่ บุคลิกแห่งจิตวิญญาณ ดังนั้น คุณต้องเฝ้าระวังตลอดเวลา และพิจารณาด้วยตนเองว่า คุณกําลังก้าวหน้าในลักษณะใด เป็นการเดินทางที่สวยงาม การเดินทาง ที่สวยงามเป็นอย่างมาก เมื่อวานนี้ แม่มีความสุขมากที่ได้ฟัง เพลงของชาวรัสเซีย ที่บรรยายการเดินทาง การเดินทางของ พลังกุณฑลินี เป็นความจริง ไม่ต้องสงสัยเลยว่า คุณคือ วิญญาณตระหนักรู้ โดยพื้นฐานแล้วในอดีต คุณไม่ใช่วิญญาณตระหนักรู้ แต่ตอนนี้ คุณเป็นวิญญาณตระหนักรู้แล้ว คุณอยู่ในขั้น ที่วิวัฒนาการแล้ว แต่สิ่งที่ยังขาดไปก็คือ ความเห็นที่ว่า พวกเราเรียบร้อยดีทุกอย่าง ไม่มีอะไรที่จะทําร้ายเราได้ ไม่มีอะไรที่จะฉุดเราลงได้ หากคุณมีความคิด ที่เต็มไปด้วยอัตตา จะไม่ช่วยอะไรคุณเลย สิ่งที่คุณต้องทําก็คือ พิจารณาตนเองอยู่ตลอดเวลา นั่นคือ เป้าหมายของการนั่งสมาธิ ซึ่งก็คือ การพิจารณาด้วยตนเอง ว่าคุณยกระดับ ความก้าวหน้าทาง จิตวิญญาณของคุณได้อย่างไร ไม่มีใครอื่นที่ทําได้ นี่เป็นงานส่วนบุคคล ของคุณแต่ละคน แน่นอน หากคุณเข้ากลุ่ม พวกเขาจะรู้ทันทีว่า คุณอุดตันที่จักรไหน ไม่ต้องสงสัย พวกเขาอาจไม่พูด อาจไม่กล่าวถึง แต่พวกเขาจะรู้อย่างแน่นอน ว่าจักรไหนที่อุดตัน และคนคนนี้มีปัญหานี้ แต่พวกเขาจะไม่รู้ว่า ตนเองอุดตันที่ไหน ปัญหาของตน คืออะไร ดังนั้น หากมีใครบอกคุณว่า "ผมคิดว่าจักรนี้ของคุณอุดตัน" คุณไม่ควร ไม่ควรเลยที่จะรู้สึกแย่ แต่หากคุณยังคงปล่อยให้จักร นั้นเป็นอย่างนั้น คุณกําลังทําลายชีวิตของตัวเอง ดังนั้น สิ่งที่คุณต้องทําก็คือ พิจารณาว่า หากมีใครบอกคุณว่า "ผมคิดว่าจักรนี้ของคุณ มีสิ่งผิดปกติ" คุณควรขอบคุณคนผู้นั้น "ขอบคุณพระเจ้าที่คุณได้บอกผม" เหมือนกับกระจก หากคุณมองในกระจก แล้วมีอะไรบางอย่าง ผิดปกติบนใบหน้า คุณจะสามารถแก้ไขมันได้ทันที ในทํานองเดียวกัน หากมีคนชี้ให้คุณเห็น คุณต้องมีวุฒิภาวะเพียงพอ และตระหนักว่า ช่างเป็นพรที่ยิ่งใหญ่ ที่มีคน ชี้สิ่งนั้นออกมาให้คุณทราบ ตัวอย่างเช่น เมื่อวานซืน ผู้นําสองคน ทะเลาะกัน เป็นเช่นนี้เสมอ มีผู้นําสองคน มีการทะเลาะกัน ไม่ควรจะมี ก็เหมือนกับตาสองข้าง ไม่เคยทะเลาะกัน มือสองข้างไม่เคยสู้กัน ขาสองข้างไม่สู้กัน แต่หากมีผู้นําสองคน ก็มีปัญหาเสมอ คุณควรจะมีผู้นําแค่คนเดียว ไม่งั้นก็มีปัญหาใหญ่ พวกเขาทุ่มเถียงกัน ดูสิ ผู้นําสองคนทุ่มเถียงกัน แล้วพวกเขาก็มาหาแม่ ทันใดนั้นแม่ก็เห็นว่า หนึ่งในสองคนนี้ มีการอุดตันอย่างรุนแรง แม่จึงพูดว่า "ยื่นมือมาที่แม่สิ" พอเขายื่นมือมาที่แม่ เขาก็รีบดึงมือกลับทันที "เกิดอะไรขึ้น?" เขาบอกว่า "คุณแม่ ผมรู้สึกเหมือนไฟเผา" แม่บอกว่า "นั่นไง แล้วตอนนี้ คุณรู้รึยังว่า มีอะไรผิดปกติกับคุณ?" เขากล่าวว่า "ผมอารมณ์ร้อน ผมทราบดี ผมมีอัตตามาก ผมไม่ควรประพฤติตนแบบนั้น" แต่ในขณะเดียวกัน เขาอาจจะรู้สึกแย่ก็ได้ เพราะแม่พูดเรื่องนี้กับเขา แต่เขาก็ไม่รู้สึกแย่ เพราะเขาคือสหจะโยคี และเขาก็รู้ว่า สิ่งใดมีประโยชน์กับตัวเขา อะไรดีสําหรับเขา เขาไม่รู้สึกแย่เลยแม้แต่น้อย ในทางตรงกันข้าม เขารู้สึกขอบคุณแม่อย่างมาก "คุณแม่ เพราะท่านผมจึงได้พบ มิเช่นนั้น ผมคงซ่อนมันไว้ในใจ" ดังนั้น ปัญหาในตัวเราก็คือว่า พวกเราบรรลุถึง การพัฒนาการมากมายภายในตนเอง และทําให้ หยั่งรากมั่นคงมากขึ้น นอกจากนั้น เรายังมีพลังของกลุ่ม แม่เห็น ในทุกประเทศ พวกเราให้การตระหนักรู้ ได้กับคนเป็นจํานวนมาก และพวกเราสามารถทําให้ ความจริงอันยิ่งใหญ่ เหล่านี้ ตั้งมั่นอยู่ในชีวิตของเรา พวกเราทําได้ พวกเรา ควรทําให้มันตั้งมั่นอยู่เสมอ แต่ยังมีอีกประเด็นหนึ่ง ซึ่งพวกคุณ ไม่ควรมั่นใจนักในเรื่องนี้ ก็คือ คุณได้บรรลุถึง สัจธรรมสุดท้ายอย่างสมบูรณ์แบบแล้ว พวกคุณ ต้องระมัดระวังอย่างมาก ในประเด็นนี้ แม่เคยเห็น คนที่ก้าวไปได้สูงมากใน สหจะโยคะ ไปได้สูงมาก แต่ก็ตกลงมาต่ํามากในฉับพลัน ทําให้แม่เสียใจมาก เสียใจเป็นอย่างมาก เหตุผลก็คือ พวกเขาไม่มีศรัทธา ศรัทธาในตนเอง และศรัทธาในสหจะ คือความศรัทธา ที่ขาดหายไป คุณต้องมีศรัทธาต่อตนเอง และศรัทธาต่อสหจะ สหจะ หมายถึง มีพลังแห่งสิ่งศักดิ์สิทธิ์ดํารงอยู่ และพลังอันแผ่ไพศาลนี้ กําลังดูแลพวกเรา ในตอนนี้สามารถสัมผัสได้ พวกคุณได้สัมผัสแล้ว ไม่ใช่แค่พูดว่าพลังนี้ มีอยู่ คุณได้รู้แล้วมันเป็นเช่นนั้น แต่แม้ว่ารู้เช่นนั้นแล้ว ความศรัทธาก็ยังมิได้เกิดขึ้น ในตัวคุณ แต่สิ่งนี้คือ ความศรัทธาที่พระคริสต์พูดถึง นี่คือศรัทธา อันประกอบด้วยจิตที่รู้แจ้ง ไม่ใช่ศรัทธาอันงมงาย ด้วยความงมงาย คุณอาจทําสิ่งผิด ในขณะที่ด้วยจิตที่รู้แจ้ง หากคุณมีศรัทธา คุณจะกลายเป็น ผู้ที่มีพลังมาก มีพลังอย่างมาก ปัญหาใดๆ ก็มิอาจเกิดขึ้นได้ หากความศรัทธาของคุณ ได้รับการรู้แจ้ง ตอนนี้ คุณเห็นว่าในสหจะโยคะ หลายๆ คนมีความมั่นคง , ยึดมั่นต่อความถูกต้อง เป็นผู้ที่มีคุณค่า พวกเขาเป็นเหมือนกับคนที่ รู้ดีว่าตนเอง กําลังยืนอยู่บนก้อนหิน แต่คนที่ยังไม่มั่นคง คือคนที่ คิดว่าตนเองยังคงยืน โยกเยก โงนเงนอยู่บนผืนน้ํา แห่งชีวิตที่แสนตลก ก้อนหินอยู่ตรงนั้น คุณกําลังยืนอยู่บนก้อนหิน แต่สภาพนั้น ก็เกิดขึ้นเพราะศรัทธา ที่ว่า ไม่มีอะไรจะมารบกวนเราได้ ไม่มีอะไรสร้างปัญหาให้เราได้ พระคริสต์ แม่ขอบอกว่า ท่านรู้ทุกอย่าง ดังนั้น ท่านจึงมั่นใจในเรื่องนั้น ท่านไม่เคยยุ่งยาก ไม่เคยสั่นคลอน ไม่เคยสงสัย ท่านทราบดีว่า ท่านคือบุตรแห่งพระเป็นเจ้า และนั่นคือ ข้อเท็จจริงที่ท่านรู้เป็นอย่างดี และท่านไม่เคยท้าทาย ต่อความจริงนี้ ไม่เคยสงสัยความจริงนี้ มันเป็นเช่นนั้น นั่นคือเหตุผลที่แม่กล่าวว่า ท่านกําลังยืนอยู่บนก้อนหิน ในขณะที่คนอื่นๆ แม้แต่สหจะโยคี ต้องกลายเป็น บุคลิกภาพที่เหมือนกับพระคริสต์ ตราบเท่าที่ ความศรัทธามีส่วนเกี่ยวข้อง ความศรัทธานี้ พวกคุณต้องทําความเข้าใจ นี่คือ ศรัทธาอันรู้แจ้ง ดุจเช่นพระคริสต์ ท่านเดินไปสู่การถูกตรึงกางเขน ท่านเผชิญสิ่งทั้งหลายเหล่านี้ เป็นเพราะท่านรู้ว่าทั้งหมดนี้ คือละคร และทําเรื่องทุกอย่างนี้ แบบเดียวกับการแสดงละคร ไม่มีอะไรต้องเคร่งเครียด ไม่มีอะไรที่จะเป็นปัญหา และท่าน ก็กําลังจะฟื้นคืนชีพในภายหลัง ท่านเล่นละคร สําหรับท่าน ไม่ต้องมีอะไรเคร่งเครียด ท่านเห็นผู้คนทําอย่างกับ ท่านเป็นตัวตลก เยาะเย้ยท่าน ในหัวใจของท่าน ท่านทราบดีทุกอย่างว่า "คนเหล่านี้ ที่กําลัง เยาะเย้ยเรา เป็นพวกที่ไม่รู้ว่าเราเป็นใคร" แต่ในขณะเดียวกัน ท่านคือตัวตนแห่งความศรัทธา ศรัทธาต่อตนเอง และต่อพลังอันแผ่ไพศาลนี้ สิ่งนี้จะไม่ทําให้คุณ ผิดหวังอย่างเด็ดขาด แต่สําหรับเรื่องนี้แล้ว คุณต้องมีศรัทธาอย่างสมบูรณ์แบบ สมมุติว่า ถ้าแม่ศรัทธาในตัวของใครคนหนึ่ง โดยธรรมชาติแล้ว แม่ก็จะมอบงานทุกอย่างให้เขา แม่จะมอบหมายทุกอย่าง ให้แก่เขา แม่จะให้เขาเก็บรักษากุญแจ หรือเงินทอง จะไม่สงสัยในตัวเขาเลย ในทํานองเดียวกัน หากคุณมีศรัทธาต่อตนเอง ศรัทธาต่อ สหจะโยคะที่คุณได้ตั้งมั่น คุณจะประหลาดใจ ต่อวิธีการที่เรื่องต่างๆดําเนินไป ต่อวิธีการที่ชีวิตพัฒนาขึ้น และคุณจะยืนอยู่บนก้อนหิน คุณจะรู้สึกเช่นนั้น คุณจะไม่มีความสงสัย คุณจะไม่มีปัญหา ไม่มีโรคภัย ดังนั้น นี่คือขั้นตอนที่ มีเพียงศรัทธาเท่านั้น แต่ว่าความศรัทธานี้ คุณจะได้รับมันได้อย่างไร ปัญหาคือ จะมีความศรัทธานี้ได้อย่างไร ไม่มีคอร์สเรียนสําหรับเรื่องนี้ ไม่มีวรรณกรรมเกี่ยวกับเรื่องนี้ ไม่มีการบรรยายเกี่ยว กับเรื่องนี้ แต่เป็นการตื่นขึ้น ภายในตัวของคุณ ซึ่งจะถามคําถามว่า "ฉันคืออะไร" นี่คือการตื่นขึ้น "ฉันคืออะไร ฉันได้บรรลุถึงอะไรบ้างแล้ว?" คุณจะเห็นว่า สิ่งนี้จะตั้งคําถาม "สิ่งที่ฉันได้บรรลุแล้วนี้ คืออะไร? ฉันได้รับอะไรบ้าง จากสหจะโยคะ?" คําถามทั้งหมดเหล่านี้ จะมาหาคุณ แต่หากคุณมีความศรัทธา ที่ไม่งมงาย แต่เป็นศรัทธาอันรู้แจ้ง ซึ่งตั้งมั่นในตัวคุณ โดยผ่านเหตุการณ์มหัศจรรย์ มากมายในชีวิต ผ่านเรื่องราวต่างๆ มากมาย แม้ในเรื่องเล็กๆน้อยๆ คุณจะพบว่ามีเรื่องมหัศจรรย์ ในเรื่องเล็กๆ น้อยๆ มีเรื่องมหัศจรรย์ แม้ในเรื่องใหญ่ๆ ในเรื่องหลายๆเรื่อง ที่คุณไม่เคยคาดหวังว่า เรื่องเหล่านี้จะเกิดขึ้น ตอนนี้คุณรู้แล้วว่า คุณได้ลงหลักปักฐานแล้ว คุณได้อยู่ อย่างงดงามแล้วในสหจะโยคะ ตัวอย่างเช่น ฝนเริ่มตก พวกคุณครึ่งหนึ่งจะกังวลว่า ทําไมฝนจึงตก แต่พวกเขาจะรู้ว่า มีหลังคาที่สวยงาม จะไม่มีอะไรเกิดขึ้น ปล่อยให้ฝนตกไปมาก เท่าที่อยากจะตก แล้วคุณก็จะมีศรัทธาว่า ฝนจะไม่ตก ฝนจะไม่ทําให้เราเปียกชุ่ม ในทํานองเดียวกัน ศรัทธาเช่นนี้ในตัวของพวกเรา จะต้องมั่นคงอย่างสมบูรณ์แบบ และจะทําให้ คุณเข้มแข็งเป็นอย่างยิ่ง และทําให้คุณรับผิดชอบ ต่อการฟื้นคืนชีพ ของคนจํานวนเป็นพัน และอีกหลายๆพัน และอีกหลายๆพัน ชีวิตในลักษณะนี้ที่พวกเรามี ด้วยการตั้งมั่นของพวกเรา ด้วยความเข้าใจของพวกเรา ด้วยการสังเกตุของพวกเราเท่านั้น พวกเราจึงจะสามารถหยั่งรากลึก ในตนเอง หยั่งรากลงลึกในสหจะโยคะ เป็นสิ่งที่พิเศษมาก แต่มันควรจะ...มันได้เกิดขึ้นแล้ว มันกําลังเกิดขึ้น และควรเกิดขึ้นกับพวกคุณทุกคน พวกคุณทุกคนควรจะมีโอกาส ที่จะรู้จักกับจิตวิญญาณของคุณ ที่จะรู้จักกับตัวของคุณเอง ดังนั้น พวกคุณจึงควรมี ความศรัทธาต่อตนเอง แม่เห็นสหจะโยคนีบางคน มาหาแม่บ่อยๆ และพูดว่า "คุณแม่ ดิฉันไม่มีดีอะไร ไร้ประโยชน์ ไม่ได้ทํางานอะไร เป็นเพียงแค่คนขี้เกียจคนหนึ่ง" หรือพูดอะไรอื่นก็ตาม ไม่เป็นไร คุณคิดอย่างนั้น ร้องขอสิ่งนั้น คุณต้องการอะไร? แม้ว่าคุณไม่ร้องขอ สิ่งนั้นก็จะปรากฏออกมา แม้ว่าคุณไม่ร้องขอ แม้เพียงคุณคิดถึงมัน มันก็จะปรากฏออกมา แม้เพียงคุณตั้งสติไปที่มัน มันก็จะปรากฏออกมา เพราะว่า นี่คือพลังอันแผ่ไพศาล เป็นพลังอันแท้จริง เพียงหนึ่งเดียว พลังอื่นๆ ทั้งหมดเป็นสิ่งไร้ประโยชน์ และเป็นพลังที่มีประสิทธิภาพ เต็มไปด้วยความเมตตากรุณา แม้เพียงในเศษเสี้ยววินาที พลังนี้สามารถจัดการ กับอะไรๆได้ เมื่อวันก่อน มีคนมาจากออสเตรเลีย เขาถูกคนๆหนึ่งหลอก ให้เขาต้องซื้อที่ดินและบ้าน ในราคาที่สูงลิ่ว และเขาก็ไม่มีเงินซื้อ ชายคนที่หลอกลวงจึงกล่าวว่า "ไม่เป็นไร หากคุณไม่มีเงิน “ พวกเขาก็จะไม่ต่อว่าอะไรคุณ" ชายที่ถูกหลอกเชื่อเช่นนั้น มีศรัทธาแบบผิดๆ แม่ขอกล่าวเช่นนั้น แล้วเขาก็พูดว่า "ตกลง" เขาจ่ายด้วยเงินทั้งหมด ที่เขามีอยู่ เพื่อจองบ้านและที่ดิน แล้วก็มีคนหลายคนไปที่นั่น มีพิธีบูชาและคนหลายคนก็ไปที่นั่น มีพิธีบูชาหลายครั้ง แล้วก็เกิดเรื่องขึ้น มีคนหลายคนมา และเห็นทุกอย่างที่เกิดขึ้น ชายคนนี้จึง อารมณ์เสียมาก เขาไม่สามารถเข้าใจได้ "ทําไมจึงต้องเกิดเรื่องกับผม ทําไมผมถึงต้องตกอยู่ใน สถานการณ์ที่ยากลําบาก เช่นนี้?" เขาถูกหลอกแล้วเขาก็ ตกตะลึง ต่อเรื่องที่เกิดขึ้น เขาไม่รู้เลยว่า จะออกไปจาก ความยุ่งเหยิงนี้ ได้อย่างไร เขาจ่ายเงินทั้งหมดที่เขามี ไปแล้ว รวมทั้งทุกอย่างก็ติดพันไปหมด และหากเขาไม่จ่ายเงินจํานวนนั้น เขาก็ต้องติดคุก แม่จึงเขียนจดหมายถึงเขาว่า "จงศรัทธาในตนเอง" เพียงเท่านั้นแหละ "จงมีศรัทธา" แล้วเรื่องปาฏิหาริย์ก็เกิดขึ้น มีอีกคนเสนอราคาที่สูงกว่าให้ ชายคนที่มาเสนอราคาจึงพูดว่า "แน่นอน ผมจะจ่ายให้ในราคา ที่คุณได้สัญญา กับเขาไว้ ผมจะจ่ายคืนคุณให้ และผมจะจ่ายให้มากกว่านั้นอีก เท่าที่ผมอยากจะจ่าย" เป็นเรื่องเหลือเชื่อ มีคนจํานวนมากไปที่นั่น มีหลายคนต้องการแก้ปัญหา ทําอย่างนี้ ไปพบคนพวกนั้น และบอกว่าชายคนนี้จ่ายไม่ไหว แต่ก็ไม่สําเร็จ ไม่เลย เพียงศรัทธาของเขาเท่านั้น และตอนนี้ คุณเชื่อไหม เขากําลังจะร่ํารวย ครั้งหนึ่งเขาเคยเกือบติดคุก แต่ตอนนี้เขากําลังจะรวย มีปาฏิหาริย์ในลักษณะนั้น เป็นจํานวนมากเกิดขึ้น นี่เป็นแค่ส่วนที่เกี่ยวกับการเงิน แต่แม่รู้ ว่าคุณรู้ว่า มีปาฏิหาริย์อื่นๆ เกิดขึ้น เช่นเดียวกัน หลังการตระหนักรู้ หากคุณไม่มีศรัทธา นั่นแสดงว่า คุณเป็นเพียง บุคลิกภาพที่ต่ําต้อยเท่านั้น หลังการตระหนักรู้ อย่างน้อยคุณควรเริ่มมีศรัทธา เป็นสิ่งที่น่าประหลาดใจมาก ที่ผู้คนได้รับการตระหนักรู้ และทุกสิ่งทุกอย่าง แต่ก็ยังไม่มีความศรัทธาในตนเอง ส่วนคนที่มีศรัทธา ก็จะบรรลุถึงอย่างแท้จริง ณ ตอนนี้ ความแตกต่าง ระหว่างพวกเรา และพระคริสต์คือ ความศรัทธา เป็นส่วนหนึ่งของตัวท่าน ไม่ใช่ว่าท่านต้องมีศรัทธา ท่านคือศรัทธา ตอนนี้ พวกเราต้องมีศรัทธา พวกเราต้องเชื่อมั่นในตนเอง มีหลายเหตุการณ์ ที่แม่ได้ให้คุณ ซึ่งคุณสามารถมาเล่าให้แม่ ฟังได้หลายเหตุการณ์จริงๆ ที่ความศรัทธาได้เข้า มาช่วยเหลือ มีเหตุการณ์หนึ่งใน ประเทศโรมาเนีย ถ้าแม่จําไม่ผิด สุภาพสตรีคนหนึ่ง ขึ้นมาบนเวทีแต่เดินไม่ได้ พวกเขาต้องพาเธอมาด้วย รถเข็น แล้วเธอก็กล่าวว่า "คุณแม่ ดิฉันรู้ว่าท่านรักษาดิฉันได้ ไม่มีใครรักษาดิฉันได้ แต่ดิฉันรู้ว่าท่านรักษาดิฉันได้" เธอพูดเช่นนั้นสามครั้ง แม่จึงพูดว่า "คุณเชื่อว่าแม่จะรักษาคุณได้หรือ?" "ค่ะ" แล้วแม่ก็พูดว่า "ถ้างั้นก็จงลุกขึ้น" เธอก็ลุกขึ้น แล้วก็เดินออกไป แล้วเธอก็เริ่มวิ่งไปรอบๆ แล้วทุกคนก็หัวเราะ พวกเขาพูดว่า "คุณแม่ เธอไม่ใช่สหจะโยคินี" แม่จึงพูดว่า "แต่ดูความศรัทธาของเธอสิ" เพราะว่าเมื่อมีศรัทธา เทพเจ้าทุกองค์จะรับภาระไป พวกท่านถูกท้าทาย นี่คือสิ่งที่พวกท่านต้องทํา พวกท่านได้แสดงออก ถึงศรัทธาในตัวคนคนนั้น อย่างที่แม่บอกพวกคุณเสมอๆ ในสหจะโยคะ พวกเราเชื่อใจผู้คน พวกเราเชื่อใจ อาจมีหนึ่งในร้อยที่หลอกพวกเรา ไม่เป็นไร พวกเราเชื่อใจ ศรัทธาที่คุณมีต่อเขา ก็ทํางานในจิตใจของเขาเช่นกัน ในลักษณะที่ "พวกเขาศรัทธาในตัวฉัน" แล้วสําหรับเหล่าเทพเจ้าล่ะ?

พวกคุณแสดงความศรัทธา ในตัวพวกท่าน แล้วทุกอย่างก็ราบรื่น พวกท่านจะทํางานในทันที อย่างที่กุยโด้บอกแม่ว่า "คุณแม่ เขาบอกกันว่าจะมีฝนตกหนัก เป็นเวลาสองวัน แม่บอกว่า "ไม่เป็นไร อย่ากังวล" แล้วฝนอยู่ไหนล่ะ? มันหายไปเลย คุณสามารถควบคุมทุกสิ่ง หากศรัทธาของคุณอยู่ใต้การควบคุม และเมื่อพวกเราพูดถึงศรัทธา คุณรู้ว่า นั่นคือ ความท้าทาย ต่อพลังอันแผ่ไพศาล ซึ่งจัดการ ซึ่งรู้ทุกอย่าง ซึ่งเฉลียวฉลาด และมีประสิทธิภาพยิ่ง เหนือสิ่งอื่นใด พลังนี้รักพวกคุณ จากนั้น คุณจึงแสดงออกถึงศรัทธา การฟื้นคืนชีพในสหจะโยคะคือ ศรัทธาอันตั้งมั่นของพวกคุณ นี่คือสิ่งที่คุณต้องบรรลุถึง ศรัทธาอันมั่นคง พวกเขาจะไม่รู้สึกแย่ แม้ว่าแม่อาจจะไม่มาพบพวกเขา แม้ว่าแม่อาจพูดว่า "อืม มาหาแม่ละกัน ครั้งนี้แม่อาจไปที่นั่นไม่ได้" ไม่เป็นปัญหาเลย ไม่ว่าแม่จะมาพบเราหรือไม่ ไม่ว่าเรื่องนี้เกิดขึ้นหรือไม่ ทุกสิ่งเป็นไปเพื่อประโยชน์ ของพวกเรา เพื่อเกื้อกูลพวกเรา สมมุติว่าคุณหลงทาง จงรู้ไว้ว่า หนทางที่คุณต้องไป คือ ทางแห่งศรัทธา หากคุณต้องมองดูชีวิตของ พระคริสต์ ท่านต้องถูกตรึงกางเขน ท่านต้องแบกไม้กางเขน ท่านต้องทําเรื่องเหล่านี้ทั้งหมด ไม่ใช่ปัญหาเลย ไม่ว่าอะไรก็ตาม "นั่นเป็นเรื่องที่ชะตาขีดไว้ เราจะทํา" ท่านไม่เคยบ่น ท่านไม่เคยขุ่นเคืองใจ ท่านไม่ต้องการให้ คนอื่นมาร่วมแบกรับปัญหาของท่าน แต่ว่าศรัทธานี้ในตัวของท่าน ได้มอบพลังอันยิ่งใหญ่ให้แก่ท่าน ท่านอาจจะทําอะไรก็ได้ ท่านอาจสังหาร ผู้คนเหล่านั้นได้ทั้งหมด คนที่ต้องการข่มเหงท่าน ง่ายดายมาก ไม่ใช่เรื่องเสียหายอะไรเลย เพียงแค่เหลือบตามองครั้งเดียว คนเหล่านั้นก็อาจถูกสังหารได้ทั้งหมด แต่ท่านก็ไม่ทํา ท่านรู้ว่าท่านต้องผ่านเรื่องเหล่านี้ แล้วท่านก็่เดินผ่านเรื่องเหล่านี้ไป ในที่สุด ชัยชนะก็เป็นของท่าน ท่านคือ ผู้ที่ชนะทุกอย่าง ในทํานองเดียวกัน สหจะโยคี ต้องมองดูชีวิตของตนเอง ชีวิตเป็นสิ่งมีค่ามาก มีค่ามากในโลกนี้ ทุกวันนี้ มีคนสักกี่คนแล้ว ที่เป็น สหจะโยคี ในกระบวนการแห่งวิวัฒนาการ จะมีสักกี่คนที่กลายเป็นสหจะโยคี แม่ก็ไม่อาจบอกได้ และเมื่อมองไปที่โลก คุณก็จะเริ่มรู้สึกว่า โลกส่วนใหญ่จะถูกทําลาย หรือดับลงไป คนส่วนใหญ่จะไม่ได้อยู่ที่นั่น ไม่ใช่ว่าพวกเรา ไม่ได้อยู่เพื่อเขา แต่ชะตามิได้ กําหนดให้พวกเขา มาสู่สหจะโยคะ พวกเขาไม่ได้เหมาะสม ที่จะมาสู่สหจะโยคะ ดังนั้น พวกคุณโชคดีมาก ที่คุณได้รับการตระหนักรู้ การคืนชีพอีกครั้ง แต่ว่าตอนนี้ คุณต้องมีศรัทธา ต่อการฟื้นคืนชีพของคุณ ต่อการฟื้นคืนชีพ ซึ่งในบัดนี้เป็นตัวตนของคุณ และด้วยสิ่งนั้น คุณจะรู้ว่า คุณมีค่าเพียงใด ต่อโลกทั้งหมดนี้ และรู้ว่าสิ่งที่คุณต้องทําไม่ใช่ คิดถึงสิ่งที่จะได้รับทางวัตถุ สิ่งที่จะได้รับทางร่างกาย หรือสิ่งที่จะได้รับทางอารมณ์ แต่เป็นสิ่งที่จะได้รับ ทางจิตวิญญาณ คุณได้ทําอะไรไปบ้างเพื่อ จิตวิญญาณ ทั้งของตนเองและผู้อื่น นี่คือ สิ่งเดียวที่คุณต้องคิดถึง แล้วคุณจะตกตะลึงว่า ทุกอย่างถูกจัดการ ทุกอย่าง จะปรากฏผลสําเร็จออกมา ของทุกอย่าง จะปรากฏผล ของมันออกมา ในเวลาของมัน ตอนนี้แม่มั่นใจว่า อย่างน้อยร้อยละ ๘๐ ของพวกคุณ เชื่อมั่นในสิ่งที่แม่กําลังพูด บางทีอาจจะถึงร้อยละ ๙๐ แต่ก็อาจจะมีอีก ร้อยละ ๑๐ ที่ยังคิดว่า "ก็ใช่ คุณแม่พูดอย่างนี้ แต่ทําไม ยังมีสิ่งโน้นสิ่งนี้เกิดขึ้นมากมาย?" ตัวอย่างเช่น เมื่อวานซืน มีนักข่าวคนหนึ่งมาหาแม่ เขาเป็นคนที่ผู้คนรู้จักดี เขาพูดว่า "ผมไม่สามารถเชื่อในพระเป็นเจ้าได้" แม่ถามว่า "ทําไมล่ะ" "เพราะว่า เหตุใดจึงมีความทุกข์ ทรมานต่างๆ ในโลกใบนี้? ทําไมจึงมีเด็กพิการตาบอด ทําไมจึงมีสิ่งนั้นสิ่งนี้?" แล้วเขาก็ให้ ตัวอย่างมากมาย กับแม่ "อืม ตอนนี้" แม่พูด "คุณบอกแม่หมดทุกอย่าง รึยัง?" "ครับ" แม่จึงพูดว่า "สมมุติว่าเราพูดว่า คุณกําลังนั่งอยู่ในอาณาเขต แห่งรัฐสภา หรือรัฐบาลอันเดรอ๊อตติ หรือคุณจะเรียกว่าอะไรก็ตาม แล้วสถานการณ์ก็อาจอธิบายได้ คุณยังไม่ได้ก้าว เข้าไปสู่ อาณาจักรแห่ง พระเป็นเจ้า หากคุณไปถึงสภาวะนั้น หากคุณบรรลุถึงขั้นนั้น และหาก คุณสามารถหยั่งรู้ สภาพได้ แล้วขอให้บอกแม่ คุณมีปัญหาอะไรไหม? ไม่มี" แม่พูดว่า "ทําไมคุณถึงมองแต่ด้านลบ หากคุณกล่าวว่าจะมีทางออก จะมีวิธีแก้ปัญหา เวลานั้นจะมาถึง ในเผ่าพันธุ์แห่งสหจะโยคีนี้ จะไม่มีโรคภัยไข้เจ็บ ไม่มีความวุ่นวาย ไม่มีอะไรทั้งนั้น ไม่ปัญหา ทําไมคุณไม่มองจุดนี้บ้างล่ะ? ทําไมคุณถึงต้องการมอง ไปที่เด็กชายตาบอด แต่ทําไมไม่มองว่า คนตาบอดกําลังจะเป็นปกติ" ดังนั้น ความคิดด้านลบประเภทนี้ สหจะโยคีก็อาจจะมีได้ แม่เห็นพวกเขา บางคนป่วย เขาจะพูดว่า "คุณแม่ เขาไม่สบาย ผมต้องพาเขามาหาท่าน ท่านต้องช่วยดูพวกเขา" ไม่มีความจําเป็นเลย คุณสามารถรักษาได้ ความศรัทธาของคุณรักษาได้ พวกคุณคงรู้จัก เรื่องที่ลุงของโยคีคนหนึ่งป่วย เขาไม่ใช่สหจะโยคี โยคีคนนั้นเดินทางไปหาลุง ภรรยาของลุงกล่าวว่า "คุณสามารถอธิษฐานต่อคุณแม่ได้ ทําไมคุณไม่บอก ให้ท่านช่วยให้สามีของป้าหายดี?" เขาป่วยเป็นมะเร็ว และกําลังนอนรอความตาย เขาพูดว่า "ได้ครับ" เขาจึงก้มศีรษะลงแล้วก็อธิษฐาน "คุณแม่ โปรดรักษาลุงของผม" วันที่สาม เขาออกจากโรงพยาบาล แล้วตอนนี้เขาเดินทางไปทั่วโลก แม้ว่าเขาจะไม่ใช่สหจะโยคี แต่ก็ยังได้ผล เพราะว่าสหจะโยคีกล่าวว่า เทพเจ้าจะเป็นผู้จัดการ แม้ว่าเขาไม่ใช่สหจะโยคี ไม่เป็นไร เทพเจ้าทั้งหลายต่างยืนอยู่ข้างๆ และโยคีคนนี้ต้องเชื่อมั่นในตนเอง อย่างเต็มเปี่ยม เชื่อว่าหากพลังเหล่านี้ อยู่ในตัวพวกเรา ทําไมไม่ใช้มันล่ะ ทําไมพวกเราไม่พัฒนา ความศรัทธา อย่างสมบูรณ์แบบว่า พวกเราคือ สหจะโยคี พวกเรา อยู่ในอาณาจักร แห่งพระเจ้า และพลังนี้จะดูแลพวกเรา พวกเราไม่มีตัวเลือก ไม่มีความลังเล พวกเราจะไม่รู้สึกเป็นทุกข์อะไร หากคุณต้องไปที่ อาจจะเป็นสิงคโปร์ หรืออาจจะเป็นแอฟริกา หรือต้องไปที่อื่นๆ แล้วไง? พวกเรายังคงอยู่ใน อาณาจักรแห่งพระเจ้า ไม่ว่าจะไปที่ไหน ไม่มีปัญหาใดๆเลย อย่างสมบูรณ์แบบ .

ไม่ต้องกังวลในเรื่องใดๆ ทั้งสิ้น พวกเราเป็นทาสของหลายสิ่ง เป็นทาสของนาฬิกา เป็นทาสของเงื่อนไข หรืออะไรแบบนั้น ปัญหาทุกอย่างจะค่อยๆ หายไป ไม่ต้องเป็นห่วง อะไรเป็นปัญหา? ไม่มีอะไรสําคัญ ตราบเท่าที่ คุณยังอยู่ กับตัวตนของคุณ ทุกอย่างจะไม่มีปัญหา อย่างที่ผู้คนต่างบอกแม่ "คุณแม่ ท่านเดินทางบ่อยมาก ท่านทําได้อย่างไร?" แม่ตอบว่า "แม่ไม่เคยเดินทาง อย่างที่แม่นั่งบนเก้าอี้ที่นี่ แม่ก็นั่งบนเก้าอี้ที่นั่น ก็เท่านั้นเอง แค่เปลี่ยนที่นั่ง แม่ไม่เคยคิดว่าตัวเองเดินทาง แต่นั่งลงอย่างเรียบร้อย แม่ไม่เป็นอะไรเลย เมื่อนั่งอยู่บนที่นั่งของแม่ แม่ไม่เหนื่อยเลย" ดังนั้น เมื่อคุณมีศรัทธา ต่อตัวเองอย่างสมบูรณ์แบบ คุณจะไม่รู้สึกทุกข์ร้อน หลายๆ คนจะพยายาม หาคําตอบว่า "ฉันไปที่นั่น จะมีห้องน้ําไหม หรือจะมีที่นอนไหม" ไม่มีอะไรเลย คุณกําลังมองหา ความสุขสบายให้แก่จิตวิญญาณ หากคุณรู้สึกดีและสบาย คุณสามารถนอนที่ไหนก็ได้ ไม่มีสิ่งใดผูกมัดคุณได้ ไม่มีอะไรฉุดคุณให้ตกต่ําได้ ไม่มีนิสัยใด สามารถกลับมาหาคุณได้ เพราะว่าศรัทธา จะทําให้คุณบริสุทธิ์อย่างสมบูรณ์แบบ จะมอบการรู้แจ้งให้คุณ จะหล่อเลี้ยงคุณ ศรัทธาไม่ใช่สิ่งที่ ใครสามารถยัดเยียด ลงไปในศีรษะของคุณได้ หรือยัดเยียด ลงไปในหัวใจ ของคุณได้ เป็นไปไม่ได้ นี่คือ ภาวะที่คุณต้องบรรลุถึง และคุณสามารถบรรลุได้ด้วย สหจะโยคะ นั่นคือ วิธีการที่การฟื้นคืนชีพ ของพวกเราจะสมบูรณ์แบบ จะหยั่งรากตั้งมั่น จะมีประสิทธิภาพ และจะเป็นต้นแบบ ให้แก่โลกทั้งหมดนี้ ขอพระเป็นเจ้าอวยพร แก่คุณทุกคน มีแต่เด็กๆ มีเด็กๆ มากมาย วันนี้คือ วันของพระคริสต์ ดังนั้น ไม่ว่าอย่างไรก็ควรให้เด็กๆ มาล้างเท้าของแม่ วางไว้ตรงนั้นได้ไหม? หรือว่าต้องย้ายมันออกไป