1 Ocak 1980
Talk to Sahaja Yogis
London (England)

Çaba Göstermediğimiz Meditasyon üzerine Tavsiye, Sahaja Yogilerle Konuşma, Londra (İngiltere), 1 Ocak 1980

Aynı şekilde vibrasyonlar, vibrasyonlar geliyor, yayılıyorlar. Yapmanız gereken şey, kendinizi ona maruz bırakmaktr. En iyisi hiçbir çaba sarf etmemektir. Ne zaman bir sorun yaşarsanız, bunun için endişe etmeyin. Diyelim ki, meditasyon sırasında birçok insan, bir yerde takıldıklarında, takıldıkları şeyi takip etmeye devam ediyorlar. Endişelenmenize gerek yok. Sadece bırakın gitsin, kendiliğinden hallolacaktır. Kolay bir şekilde gidiyor mu? Yani, sizin çaba sarf etmenize gerek yok. İşte meditasyon budur. Meditasyon, kendinizi Tanrı'nın lütfuna maruz bırakmak demektir. Lütfun kendisi, sizi nasıl iyileştireceğini bilir. Sizi nasıl düzelteceğini, kendi Varlığınıza nasıl yerleşeceğini, Ruhunuzu nasıl canlı tutacağını bilir. Her şeyi bilir. Bu yüzden ne yapmanız gerektiği, hangi adı anmanız gerektiği, hangi mantraları söylemeniz gerektiği hususunda endişe etmenize gerek yoktur. Meditasyonda kesinlikle çaba sarf etmemelisiniz,

[kenara doğru: "Oturun"]

kendinizi tamamen buna maruz bırakmalı ve o anda kesinlikle düşüncesiz olmalısınız. Diyelim ki, muhtemelen, düşüncesiz olmayabilirsiniz. O anda sadece düşüncelerinizi izlemelisiniz, ama onların içine girmemelisiniz. Yavaş yavaş, güneş yükseldikçe, karanlığın kaybolduğunu ve güneş ışınlarının her köşeye, her parçaya girerek tüm mekanı aydınlattığını göreceksiniz. Aynı şekilde, varlığınızda tamamen aydınlanacaktır. Ancak o anda siz çaba gösterirseniz, içinizdeki bir şeyi durdurmaya çalışırsanız veya ona bir bandhan vermeye çalışırsanız, o bunu anlayacaktır. Çaba göstermemek meditasyon yapmanın tek yoludur, ama bu konuda uyuşuk bir halde olmamalısınız, uyanık olmalı ve onu izlemelisiniz. Diğer tarafta ise insanlar uykuya dalabilir. Hayır! Uyanık olmalısınız. Eğer uykuya dalarsanız, hiçbir şey işe yaramaz. Bu da bunun diğer tarafıdır. Eğer bu konuda tembel olursanız, hiçbir şey işe yaramaz. Uyanık ve açık olmalısınız, tamamen farkında, tamamen çaba sarf etmeden, kesinlikle çaba sarf etmeden. Eğer tamamen çaba sarf etmezseniz, meditasyon en iyi şekilde işe yarayacaktır. Sorunlarınızı hiç düşünmeyin, hangi çakralarınız varsa, hiçbir şeyi. Sadece kendinizi açığa çıkarın. Güneş parladığında, tüm doğa kendisini güneşe açar ve güneşin kutsamalarını çaba harcamadan alır. Hiç çaba harcamaz, sadece alır. Güneş ışınlarını aldığında, güneş ışınları harekete geçer ve aktive olurlar. Aynı şekilde, Her Yeri Kaplayan Güç de çalışmaya başlar. Sen onu yönlendirmemelisin. Bu konuda hiçbir şey yapmamalısınız. Sadece çaba sarf etmeyin, kesinlikle çaba sarf etmeyin. Hiçbir ismi söylemeyin. Agnya'nız catch ediyor diye, bu catch ediyor, şu catch ediyor diye endişe etmeyin. Bu işe yarar. Yapabildiği sürece çalışmaya devam edecektir ve yapması gereken mucizeyi gerçekleştirecektir. Bunun için endişe etmenize gerek yok. O işini bilir. Ama çaba sarf ettiğiniz zaman, aslında siz ona bir engel oluşturursunuz. Bu yüzden çaba göstermenize gerek yok, tamamen çabasız olun ve "Bırak gitsin, bırak gitsin" deyin, hepsi bu. Mantra söylemenize gerek yok, eğer bunu yapmayı imkansız bulursanız, Benim Adımı söyleyebilirsiniz, ama buna bile gerek yok. Elinizi Bana doğru uzattığınızda, Bu mantra yeterlidir, bu hareketin kendisi mantradır. Görüyorsunuz, daha fazlasını söylemeye gerek yok, ama zihindeki düşünce, duygu, şimdi bizim ellerimizi ona doğru açmamız gerektiği ve bunun işe yaraması gerektiği olmalıdır. Bu duygu tamamen tamamlandığında, herhangi bir mantra söylemeye gerek kalmaz, siz onun ötesine geçersiniz. Yani, kişi tamamen çaba sarf etmemeli, tamamıyla çaba göstermeyen bir halde olmalıdır. O işte budur. Meditasyon, kendi yükselişiniz içindir, sahip olmanız gereken kendi sermaye kazançlarınız içindir. Ama bir kez içine girdiğinizde, güçlerinizi de elde edersiniz. Mesela, eğer siz bir vali olursanız, o zaman valinin güçlerini elde edersiniz. Bu sırada başkalarını düşünmenize gerek yoktur. Dikkatinizi bir başka kişiye yöneltmemelisiniz, onu sadece alın, sadece kabul edin. Başka hiçbir sorunu düşünmeyin, sadece çaba harcamayan, tamamen çaba harcamayan bir halde olmanız gerektir. Bu, sadece onu alan / kabul eden kişilerde en iyi şekilde işe yarar. Sorunlarınız var, bu yüzden buradasınız, ama onları çözemezsiniz, onlar Tanrısal Güç tarafından çözülmelidir. Sorunlarımızı kendimizin çözemeyeceğini tam olarak anlamak gerekir. Sorunlarımızı çözmek bizim gücümüzün ötesindedir. Bu yüzden, bunu Tanrısal Gücün ellerine bırakın ve kendinizi çaba harcamadan, kesinlikle çaba harcamadan açığa çıkarın. Rahatça oturun, uygun şekilde her iki ayağınızı yere koyun, her iki elinizi de bu şekilde rahat bir şekilde bırakın. Rahat olun, hiçbir şekilde rahatsız olmamalısınız. Çok rahat olun, çünkü bir süre boyunca oturmanız gerekecek. Ve dikkatinizi içinizde Bana, eğer yapabilirseniz Benim Kundalini'me vermeye çalışın. Kundalini'me girebilirsiniz ve bu gerçekleşecektir. Güzel, aynen böyle, elleriniz böyle, düz şekilde olmalı. Yani çaba sarf etmemek anahtar kelimedir, kesinlikle çaba sarf etmeden, ister Benim önümde, ister fotoğrafımın önünde meditasyon yapıyor olun.