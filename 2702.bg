Десета нощ, Дашера

Сидни, Австралия – 21 октомври 2007 г.

(Майка гледа йогините, усмихва се и казва) 

Много съм щастлива. Моля седнете удобно. Днес е (неясно) велик ден, нали е Дашера?

(Йогите приготвят микрофон за Шри Матаджи)

Носите ли го? Включен ли е?...

И така днес е Дашера, много важен дeн в Индия. Казват, че на този ден е убит Равана. Той беше най-големият враг на човешките същества и беше убит. Днес на Дашера, ние отбелязваме всички тези неща, които си спомняме за този велик мъж, Шри Рам. И на този ден, казват, че онези, които са дуща, т.е. лоши хора или можем да ги наречем негативни, биват убити. Представяте ли си? (смее се)

Този ден в Индия се счита за много важен и се прави голяма статуя на Равана. Нали всички знаете, кой е бил Равана, (йогите отговарят:“Да, Шри матаджи.”), този, който беше убит от Шри Рама. Той беше ужасен, отвлече на сила съпругата на Шри Рам, Сита. Но Тя беше толкова целомъдрена, че той не можа дори да я докосне. Той не можа да постигне никакво надмощие над нея. Напротив, Тя беше тази, която имаше много сила. Така че тогава мащехата на Шри Рама, съпругата на Дашарата, тя каза.... тя често....тя е като голяма саадхуни (жена-мъдрец, б.р.), и тя каза, че от този ден нататък, не е разрешено да имате два брака, само един. Така че при хиндуистите има само един брак. Те не се женят два пъти, това според индийската култура е нещо много греховно – да имаш друга жена. Някои хора го правят, но е погрешно. Не е типично за Индия. Бащата прокара този закон, защото той имаше, той пострада от това, че имаше две съпруги и едната се опита да изпрати Шри Рама в джунглата. Тя прояви такава жестокост, защото искаше нейният син да стане цар, а също така грешката на бащата беше, че беше обещал да й даде възможност да поиска нещо, защото тя го беше спасила по време на война и така тя пожелала той да изпрати Шри Рам във ванава, джунглата. На второ място, поискала да даде царството на нейния син, Лакшмана, но когато Лакшмана дойде, той не прие. Той каза: “Не искам да заемам мястото на Шри Рама, защото то е негово по право.”

Така че той отиде при Шри Рам в джунглата и го помоли: “Трябва да дойдеш, трябва да дойдеш в Айодхйа, столицата, и трябва да бъдеш коронясан.” Шри Рам отговори: “Не мога, трябва да изпълня желанието на баща си.” И в този момент баща му каза, че никой в Индия няма да се жени за две жени. Заради двете съпруги, цялото семейство пострада, за това той каза, че може да имаме само една съпруга, а не две. Учудващо е, че дори до наши дни в Индия  вярват,че трябва да имаш само една съпруга. Но това, което виждате в чужбина, е, че нямат друга съпруга, а любовница и не уважават съпругите си. Това е много тъжен факт, цялата страна страда, защото, ако към жените се отнасят така, те страдат, а ако майката страда, децата също страдат. Така че той прокара закон, че никой не може да се жени два пъти. Само Мохамед Сахиб каза: “Добре, можем да се оженим четири пъти.”, защото толкова много бяха убити и бяха останали толкова малко мъже – много жени и много малко мъже. И така той каза: „Добре, може да си вземете по четири жени, проблемът е решен.” (смее се) Но не е! Не решава проблема. Сега дори мюсюлманите имат този проблем. Без съмнение, те се женят четири пъти, но ако погледнете семейния им живот, са много нещастни. Ние, индийците, не бива да възприемаме нищо от тях. Напротив, трябва да кажем на целия свят: “Не тичайте след фустите на жените, погрижете се за себе си.” Което е... хората на Запад нямат благоразумие. Имат една съпруга разбира се, не две, но поддържат връзка и с друга жена.

В Сахаджа Йога тези неща са забранени и ако правят така, Аз им казвам да се разведат и после уреждам брака им. Но този факт Ме натъжава. Защо трябва да правят така? Под влиянието на западния начин на живот се опитват да имат и друга съпруга и така правят всичко много нечисто. В най-голяма степен страдат децата им. И какво имаме в крайна сметка? Една болна страна. Някога англичаните бяха много горди и благоразумни. Но сега те са много нещастни, защото не възприемат идеята да имаш една съпруга. Да, някои жени много се инатят, Аз казвам, че може да напуснете Сахаджа Йога, а и някои мъже създават много проблеми, така че им казвам да напуснат Сахаджа Йога. Ако искате да имате преимуществото да бъдете Сахаджа йоги, тогава не може да се ожените за друга жена, омъжите за друг мъж. Трябва да сте щастливи заедно. Ако не можете да го постигнете, тогава напуснете Сахаджа Йога. Но някои хора преживяха ужасни моменти с техните съпруги или съпрузи, така че това, което казах е, добре. Онези, които флиртуват и не се държат подобаващо, не могат да бъдат в Сахаджа Йога.

  Ние трябва да изградим едно много чисто общество, наш дълг е да покажем как можем да живеем щастливо, без единоборства и че Сахаджа йогите са много благоразумни съпрузи. Много съм щастлива, че ви виждам тук. Познавам някои от тях, Аз съм ги оженила и те са много щастливи. Така че искам да кажа на всички ви, мъже и жени, че трябва да живеем, посвещавайки се. Ако съпругът ви флиртува, нека да отиде в ада, ако съпругата ви флиртува, нека да отиде в ада. Ние сме Сахаджа йоги и трябва да сме добри по характер. Ако сте такива, то тогава вие се наслаждавате на свой собствен живот. Ако водите лекомислен начин на живот, никога не можете да изпитате наслаждение. Непрекъснато тичате след този или онзи. Такива хора никога не могат да се почувстват щастливи и правят какви ли не глупости и пропиляват живота си. Но докато да дойде краят на земния им път, тяхното положение е толкова незавидно, много лошо, такива хора страдат много. Виждала съм ги да страдат, да страдат толкова много. Така че ние сме съпрузи, за да се наслаждаваме един на друг  и да водим един щастлив начин на живот, не да сме нещастни. Всички вие, които сега сте женени в Сахаджа Йога, може би сред вас има такива, които не са успели да вкусят от този хубав семеен живот, но какво да се прави? Грешката не е в Сахаджа Йога, а във вас, във вас самите и грешката е в съпругата ви. Така че всеки трябва да застане на страната на праведното и да води един праведен начин на живот, вместо да пропилява енергията си в спорове и караници. Опитайте се да разберете защо се карате, защо спорите, по какви въпроси възникват различия?

Но няма значение, различия трябва да има. Все пак вие сте две отделни личности, трябва да има различия, но те не бива да създават проблем. Напротив, трябва да се наслаждавате на различията, ако не сте отдадена съпруга и нямате отдаден съпруг, никога няма да се наслаждавате на живота. През цялото време ще се притеснявате и разстройвате. И така, благодаря на всички ви, на всички вас, че дойдохте на такъв велик, благоприятен ден. И всички изглеждате много щастливи. 

Много ви благодаря.