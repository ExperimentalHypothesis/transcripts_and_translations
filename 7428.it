La prima fiammella del Satya Yuga - lettera di Shri Mataji
(Da testo inglese tradotto dal  marathi (Nirmala Yoga 1979)

 

Miei cari Sahaja yogi,

Ho ricevuto le vostre lettere belle e affettuose e i messaggi di saluto. Qui a Londra sono molto indaffarata con il lavoro e non ho potuto scrivere.

Una volta vi ho detto che Sahaja Yoga avrà inizio dal Navaratri di quest’anno. Il Satya Yuga al quale finora vi eravate preparati, adesso si potrà vedere. Come un albero deve germinare prima nella terra e poi spuntano i giovani rami, allo stesso modo, il primo giorno del Navaratri, cioé l’8 Aprile, si vedrà il germoglio del Satya Yuga.

Sarà un giorno di grande gioia. Tutta la natura avrà allora una nuova vita. Dovete comprendere che l’importanza di questo giorno sarà riconosciuta soltanto se l’intera umanità sarà illuminata dalle vibrazioni dell’amore.

In questo mondo,  la Brahma Shakti è stata risvegliata proprio il giorno della mia nascita. Voi l’avete ricevuta in una certa misura e la state usando in molti modi.

Vi stavo dicendo che la luce del grande potere dell’amore si diffonderà in tutto il mondo. La prima fiammella verrà accesa quel giorno. Ma la notte del Diwali è buia. Non permette alle fiamme di ardere (con facilità). Nel Kali Yuga, questo lavoro sarà eseguito soltanto se verranno accese molte luci.

Qualunque sia il lavoro di Dio, sarà terminato. Quindi dovete stare all’erta e svegli e risvegliare anche gli altri.

La mia vita è dedicata a voi. è attiva in ogni momento. Tutto ciò che voglio è che l’oro puro illumini la storia umana mentre brucia nell’inferno del Kali yuga.

Le mie benedizioni sono: possa questa fiamma accendersi in ogni casa, possa la sua gioia diffondersi nella società, possano gli urrà della sua vittoria risuonare in ogni paese e possa il potere di Brahman riempire ogni molecola dell’Universo.

Devo rimanere lontana da voi per molto tempo. Ma i vostri fratelli vivono qui ed anche in altri paesi. Vi incontrerete quando sarà il momento. Spesso sento che un giorno questa  grandissima gioia d’amore apparirà nella vostra vita. Qualsiasi cosa desideriate accadrà. Perciò la vostra attenzione dovrebbe essere completamente su Sahaja Yoga.

Io ho offerto il mio corpo, la mia mente e la mia ricchezza, ogni cosa.

Voi dovete occuparvi soltanto della vostra Chitta (attenzione), poiché è questa  che deve essere illuminata.

Ricordandovi sempre, la vostra Madre lontana,

Nirmala.