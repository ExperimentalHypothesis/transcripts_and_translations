28 August 1973, Shri Krishna Puja, Most Dynamic Power of Love, Mumbai (India)

... Jumaluuden avulla.

Esimerkiksi, jos tiedän vain pääni, se ei riitä. Jos tiedän vain kurkkuni, se ei riitä. Jos tiedän vain jalkani, se ei riitä. Mutta mitä enemmän tiedän itsestäni, sitä dynaamisempi minusta tulee, sitä kasvuhaluisempi minusta tulee. Kaikki eläneet suurhenkilöt — tai ihmiset, joita kutsuttiin suuriksi — ovat suuria siksi, että he elivät monissa ihmisissä. Tunnen lämmön ilmapiirin niin kuin tekin, koska tiedätte, että he eivät ole teille vieraita, he ovat teidän veljiänne ja siskojanne. 'Puranoissa' on monia tällaisia tarinoita, jossa... en nyt muista tarinan nimeä, mutta kerran kaksi veljestä kohtasi viidakossa. Mutta he luulivat olevansa vihollisia, ja aikoivat alkaa taistella keskenään. Kun he olivat alkamassa taistelun, he eivät voineetkaan lyödä toisiaan. Sitten he ottivat esiin jousen ja nuolet — ne eivät toimineet.

He olivat aika lailla hämmentyneitä tästä, ja kun he kysyivät toisiltaan: "Kuka on äitisi? ", he huomasivat, että heillä oli sama äiti. Silloin he oivalsivat, että he eivät olleet toisilleen vieraita eivätkä vihollisia, vaan he olivat samasta langasta kudottuja. Minkä suloisuuden ja kauneuden tunteen tämä tieto antoikaan heille! Ja mikä ymmärryksen tuoma varmuus meillä on, kun meillä on kaikkialla maailmassa veljiä ja siskoja, jotka ovat sisimmiltään ja pyhyydeltään kaltaisiamme, ja kuinka rakkaus sitoo meidät yhteen! Kun puhun rakkaudesta, ihmiset luulevat, että yritän tehdä teistä heikkoja, koska he ajattelevat rakastavien ihmisten olevan heikkoja. Mutta kaikkein dynaamisin voima tässä maailmassa on rakkauden voima. Kaikkein määrätietoisin voima on rakkauden voima. Silloinkin, kun kärsimme rakkaudessa, kärsimme vahvuuttamme, emme heikkouttamme. Esimerkiksi, Kiinassa oli opettaja, joka opetti kukkoja tappelemaan.

Sen alueen kuningas vei kukkonsa tälle opettajalle ja pyysi: "Ole hyvä ja opeta nämä kukot tappelemaan". Kun kuningas kuukauden kuluttua meni hakemaan kukkojaan, hän yllättyi, kun nämä olivat aivan hiljaa eivätkä tehneet mitään. Kuningas sanoi opettajalle: "Mitä olet tehnyt kukoilleni? Eiväthän ne ole ollenkaan aggressiivisia, eiväthän ne tee mitään! Miten ne voivat mennä taisteluareenalle? On tulossa kilpailut, ja kukkojen pitää näyttää vahvuutensa. Mitä me nyt teemme?" Opettaja sanoi: "Vie ne vain sinne". Kuningas otti kaksi kukkoaan mukaansa ja laittoi ne areenalle, jossa oli toisia kukkoja valmiina tappeluun. Nämä kaksi kukkoa vain seisoivat paikoillaan.

Kaikki muut kukot härnäsivät ja kiusasivat niitä, mutta ne vain seisoivat paikoillaan ja katselivat. Kaikki toiset kukot olivat hämmentyneitä niiden käytöksestä ja ajattelivat, että nepä vasta olivat mahtavia. Ja niin ne pakenivat paikalta. Se rakkaus, josta Minä puhun, jumalallinen rakkaus, ei tee teistä vain vahvoja, vaan myös dynaamisia. Se on suurin ja loistavin olemassa oleva voima. Vain silloin, kun rakkaus on karkeuden ympäröimä, jäänyt karkeuden peittoon, se näyttää heikolta ja "kahlitulta". Sillä hetkellä, kun rakkaus vapautuu, sen dynaaminen voima voi ylittää kaikki maailman pahat voimat. Kun ihmiset saavat Oivalluksen, ego vähenee automaattisesti — ainakin suureksi osaksi, sanoisin. Sillä sanotte, että värähtelyt siirtyvät; ette sano, että te annatte niitä. Kun ego vähenee, silloin joskus saatatte tuntea, että olette saaneet kaiken, mitä halusitte saada, ja siitä on parasta pysyä vaiti.

Jos kohtaatte jostain mitä tahansa vastustusta, alatte arastella ja hakeutua kauemmaksi siitä. Ette halua kohdata vastustusta, ette mitään negatiivista vastustusta puheen tai jopa joidenkin ilkeiden juonien kautta. Pakenemme paikalta ajatellen: "Hyvä Luoja! Miten me kohtaamme tämän?" Sitä vastoin negatiivinen henkilö, jolla on vihaa sisällään, muuttuu... [marathia], eli ihmiseksi, joka rehentelee. Sellainen henkilö alkaa isotella. Hän luulee olevansa kaikkia muita ylempänä ja huijaavansa koko maailmaa. Hän ottaa kaiken vastuun itselleen. Hän perustaa jonkun suuren ashramin tai muun ison paikan, jossa sitten istuu täysin tietämättömänä ja alkaa levittää niin kutsuttua tietoaan ihmisille. Hän saa ihmiset vakuuttumaan, ja kaikki lankeavat hänen jalkojensa juureen.

Kun taas oivaltaneet istuvat rauhallisina kodeissaan ihmetelleen, mitä nämä typerykset tekevät. Mutta nyt ei oivaltaneiden pidä enää istua kodeissaan ihmettelemässä ja nauramassa niiden ihmisten typeryyttä, jotka eivät vielä ole saaneet oivallustaan. Ei pidä edes tuntea sääliä heitä kohtaan, vaan tulla ulos, tulla ulos rakkauden miekka kädessä voittamaan koko maailma! Tämä on aivan ensiarvoisen tärkeää! Jos koko luomakunta on vaarassa, silloin teidän ei pidä katsella sitä sanattomina. Kaikista rakkautta koskevista vääristä ajatuksista ja valheellisuuksista on päästävä eroon. On tiedettävä, että kyseessä on dynaaminen voima. Se ei anna teidän istua mukavasti kodeissanne nauttimassa rauhasta ja autuudesta, kun muu maailma ei saa nauttia siitä, vaan on joutumassa sellaisten pahojen voimien käsiin, jotka ovat tulleet tuhoamaan maailman ja tuomaan saatanallisen vallan tähän maailmaan. Ne ajat ovat nyt menneet, jolloin ihmisten piti kärsiä. Kristus kärsi puolestamme.

Ei Kristus tietenkään joutunut kärsimään, koska Hän ei koskaan kärsinyt. Hän ei koskaan itkenyt. Hän oli niin kuin nuo kukot, hyvin voimallinen persoona. Mutta nyt on koittanut se hetki, jolloin ymmärryksenne valaistuu omasta sisällänne olevasta vahvuudesta. Karkeiden ihmisten pitää olla huolissaan turvattomuudestaan, ongelmistaan ja järjestelmistään, mutta ei oivaltaneiden ihmisten. Olen kertonut teille monet kerrat — ja tänään hänkin (alkuesittelyn pitänyt joogi) huomautti — että teidän pitää tietää, että kun olette oivaltaneita, ette ole koskaan yksin. Oivaltaneita ihmisiä on ollut paljon jo ennen teidän syntymäänne, jotka ovat siellä, jotka haluavat innokkaasti auttaa teitä joka hetki. 'Shastroissamme' [pyhät kirjoitukset] kutsumme heitä nimellä 'chiranjiva' [ikuinen olento], tunnette heidät. He ovat 'niranjana' [puhtaita, valheettomia]. Kuten hän [joogi] kertoi Bhairavasta ja Hanumanasta, kaikki he ovat siellä ja odottavat, että te vain kutsuisitte heitä.

Menimme kerran ostoksille, ja eteen tuli ongelma jostain syystä. Minulla oli mukana eräs opetuslapsistani. Halusin vain nähdä miten hän reagoisi. Hän alkoi väitellä kauppiaan kanssa jostakin asiasta. Sitten hän sanoi Minulle: "Mataji, lähdetään". Kun tulimme ulos kaupasta, kysyin: "Mitä aiot tehdä asialle?" Hän vastasi: "Pyysin jo Hanumania hoitamaan sen". Ja asia tuli hoitoon. Materialistista, mutta kuitenkin. Kun te ette onnistu, voitte jättää asian kenelle tahansa heistä, ja he todellakin hoitavat sen. Koska te olette näyttämöllä eivätkä he.

He ovat taustahenkilöitä. He ovat apureita. Mutta teidän on avattava suunne, sillä jos He alkaisivat miettiä sitä, mitä ihmiset sanoisivat? He auttavat teitä kaikin mahdollisin tavoin, mutta kuinka kauan aiotte seisoa varmalla pohjalla? Kuinka kauan aiotte seisoa omalla maaperällänne ja luottaa omaan ymmärrykseen itsestänne? Meillä on suuri sota meneillään. Ettekö ole tietoisia siitä? Jotkut teistä ovat. Jotkut teistä tietävät sen varmasti, koska heillä on kokemusta siinä taistelemisesta. Suuri sota on käynnissä.

Nyt erityisesti, kun kymmenen 'rakshasaa' on ottanut muotonsa [inkarnoitunut]. Ja te olette edelleen niin heiveröisiä... Olette tietenkin vielä pieniä lapsia, koska saitte Oivalluksenne vasta muutama päivä sitten. Mutta jos haluatte, voitte kasvaa hyvin nopeasti. Voitte kasvaa suuren suuriksi jättiläisiksi. Voitte kaikki kasvaa. Teidän pitää vain päättää kasvaa sisällänne. On niin monia asioita, joita vain te olette löytäneet, joiden avulla ihminen kasvaa. Voin antaa teille ruokaa, mutta teidän pitää itse kasvaa. Missä tahansa näettekin negatiivisuuden, teidän on noustava ylös ja sanottava: "Tämä on negatiivisuus eikä mitään muuta, piditpä siitä tai et." Tällä te rakastatte sitä ihmistä ettekä vihaa.

Pelkät kauniit puheet eivät ole rakkautta. Ei, äidin pitää myös joskus nuhdella lastaan. Se ei tarkoita, että hän ei rakastaisi lastaan. Jos on tarpeen, ihmiselle pitää kertoa, että kysymys on negatiivisuudesta. Jos kysymyksessä on oivaltanut henkilö, hän ei tietenkään pane pahakseen ojentamisesta, koska hän haluaa sitä, hän tietää että asia on saatava kuntoon. Instrumentti täytyy pitää kunnossa. Mutta sellaiselle, joka ei ymmärrä, teidän pitää pakottaa rakkautenne häneen. Te voitte pakottaa rakkautta, tiedätte sen — istumalla täällä. Monet ovat laittaneet rakkautta tiettyjen ihmisten ympärille, jotka ovat käyttäytyneet huonosti — ja he ovat saaneet siitä hyviä tuloksia. Nämä ihmiset ovat muuttuneet ja palanneet takaisin.

Vain laittamalla käsi näin ja laittamalla huomio tähän henkilöön ja pyörittämällä kättä tällä tavalla [bandhan], rakkaus ympäröi hänet, ja hän palaa takaisin. Ei ole epäilystäkään siitä, että on olemassa negatiivisuutta ja positiivisuutta, eikä mitään niiden väliltä, se teidän pitää muistaa. Näiden kahden välillä ei ole kompromissia. On joko valo tai pimeys tai positiivisuus tai negatiivisuus — aivan varmasti on taistelu näiden kahden välillä. Ainoa asia on teidän tahtonne — tässä on koko jutun ongelma. Se on siinä, että teidän tahtoanne kunnioitetaan, sitä kunnioitetaan kauttaaltaan. Jos haluatte olla jättiläinen, joka rakastaa, te voitte olla sitä. Joku aika sitten tapasin erään psykiatrin, ja hänen superegonsa vaivasi häntä todella paljon. Kysyin: "Mikä sinua vaivaa?" Hän vastasi: "Lapsuuteni.

En saanut paljonkaan rakkautta lapsena." Sanoin: "Nyt Minä olen täällä. Tule Minun syliini. Ota vastaan rakkaus." Hän sanoi: "Haluan antaa rakkauteni virrata, Äiti. Haluan avata itseni, täydellisesti, ilman pelkoja." Sanoi: "Voit aloittaa sen heti. Älä huolehdi siitä, jos ihmiset ymmärtävät väärin, mitä he saattavat sanoa. Ei ole tärkeää mitä ihmiset sanovat tai miten he reagoivat. Rakkaus saa tyydytystä vain rakkaudesta, että rakastaa toista ihmistä."

"Anna rakkautesi vain virrata", sanoin, "ja saat tuntea, miten se toimii. Päätät vain, että 'Minä aion rakastaa ihmisiä'. Ja heti, kun päätät niin, koko taivas, kaikki taivaan voima putoaa jalkojesi eteen. Usko Minua." Jos katsotte Minua, näytän ihan tavalliselta kotirouvalta. Jotkut ihmiset kyselevät aina: "Äiti, miten voitte olla tällainen?" Miksi en olisi? Olen aivan samanlainen kuin tekin. Minulla on samat ongelmat kuin teilläkin. Mutta sen kuitenkin tiedän, että olen vain jumalallisen rakkauden ruumiillistuma, enkä voi olla olemassa ilman sitä.

Jokainen hetki elämässäni: annan rakkauden virrata, annan rakkauden virrata. Jokainen ajatukseni aalto välittää rakkautta. Ja se tekee täydellisen voimalliseksi. Jos lukee... Luin Devi Mahatmyamiaa... siellä kerrottiin 'rakshasasta', joka kohtasi Esiaikaisen Äidin, Jumalallisen Äidin, ja hän nauroi Äidille: "Kuules nainen! Sinä et mahda minulle mitään, olet nainen!" Mitä voisit tehdä minulle?" Äiti hymyili ja sanoi: "Hyvä on, katsotaanpas." Ja Hän katkaisi rakshasan kaulan yhdellä sivalluksella. Tämä osoittaa hyvin selvästi, että positiivisuus voi katkaista kaulan negatiivisuudelta. Siinä ei ole mitään 'himsaa' [väkivaltaa].

Teidän pitää muistaa näiden kahden asian ero. Jos negatiivisuus leikataan pois ja positiivisuus tuodaan esiin, se on suurinta 'ahimsaa' [väkivallattomuutta], mitä toiselle voi osoittaa. Olette nähneet, mitä negatiivisuus saa aikaan ihmisissä; tiedätte nyt, mitä negatiivisuus on. Olette nähneet, kuinka ihmiset kärsivät heissä olevista pahoista hengistä. Ja kuitenkin he ovat innokkaita saamaan rakkautta teiltä, se ehkä yllättää teidät — jos todella rakastatte heitä. He tulevat itse luokseni ja sanovat: "Äiti, antakaa minulle pelastus." He tulevat luokseni vain sen takia — joskus teidän kanssanne — että antaisin heille pelastuksen. Ja jos lupaan sen, he syntyvät uudelleen. Mutta rakshasoja on olemassa, heitä on. Kuten jo aikaisemmin kerroin, Kali Yuga on rakentanut kauniin näyttämön, jolla esitetään hienoa näytelmää — siinä Ravanan täytyy rakastaa Sitaa Äitinä ja Kamsan täytyy kumartua Radhan jalkojen juureen.

Ette ehkä tiedä, että Krishna halusi tappaa Kamsan. Silloin Kamsa oli vielä Krishnan setä. Katsokaas, Krishna ajatteli äitiään, että "Kamsa on kuitenkin setäni." Niinpä Hän pyysikin Radhaa, ja Radha tappoi Kamsan — sama Radha, joka silloin rakasti koko maailmaa. Hän on rakkauden ruumiillistuma, ja Hän tappoi Kamsan, koska näin täytyi tapahtua. Kun annatte kaiken Jumalan käsiin, jos Hän silloin haluaa tappaa jonkun ruumiin, se täytyy ottaa hengiltä. Mutta teidän täytyy ensin olla täydellisesti Jumalan käsissä. Hänen rakkautensa ottaa ruumiin hengiltä. Ja kun laulatte ylistyslauluja Heidän vahvuudestaan ja voitostaan, niin olette nähneet, kuinka kaikki chakrani alkavat toimia ja värähdellä. Sillä näiden voittoisten päivien voima tuntuu edelleen ja toimii teidän kauttanne.

Mutta entäpä teidän heikot instrumenttinne, jotka liikkuvat hieman hitaasti? Kun rakkauden aika, Satya Yuga, tulee hallitsemaan, kun sen aika tulee, se tulee teidän pyrkimystenne kautta — nyt! Ennen Sahaja Yogaa ei ollut pyrkimystä. Mutta nyt kaikki pyrkimyksenne ovat pyhiä. Mitä tahansa teette, mitä tahansa aktivoitte sympaattisella puolella, saatte sen parasympaattisen puolen kautta — ette itse tee yhtään mitään. Mutta näette itse, millaisista panoksista on kyse. Te olette valittuja, miksi muuten olisitte ainoita Oivalluksen saaneita ihmisiä, jotka ovat myös edistyneet niin paljon? Jotkut teistä saivat Oivalluksen vasta muutama päivä sitten ja ovat jo päässeet pitkälle. Miksi? Te olette valittuja, ja teidän on otettava se vastaan ja oltava tämän pyhän rakkauden, dynaamisen voiman kanavia, mikä tulee muuttamaan koko käsityksen vihasta, jolle kaikki kansat ja erimielisyydet ovat perustuneet.

Joskus pitää ihmetellä: miten, miten se voi tapahtua? Mutta nyt Gokulin [Shri Krishnan lapsuuden kaupunki] ajat ovat menneet. Ajattelin sitä juuri, sitä aikaa, kun Krishna soitti huiluaan ja kokeili Sahaja Yogaansa paimenpoikiin ja -tyttöihin [gopat ja gopit]. Ooh, me yritimme ja yritimme ja yritimme eri elämiemme aikana! Mikään ei toiminut. Mutta nyt se syttyy kuin kipinä! Siitä syntyy ketjureaktio. Mutta meillä on oltava vahva koneisto sen toteuttamiseen. Muuten sulake palaa. Teidän täytyy vain tuntea huomiolla sisällänne oleva vahvuus.

Mitään muuta teidän ei tarvitse tehdä, kuin tuntea huomiollanne ja luopua kaikesta valheellisesta. Te näette sisältänne kaiken valheellisuuden, ja tiedätte mikä on valhetta, ja luovutte siitä. Hyväksykää vain totuus, ja totuus antaa teille voiman olla oikeita instrumentteja kannatella tätä kanavaa, tätä rakkauden voimaa. Sen ei tarvitse merkitä sitä, että teidän pitää olla itsekeskeisiä — ette voi olla, vaikka yrittäisitte. Ette voi aiheuttaa vahinkoa kenellekään, vaikka haluaisitte. Niin moni teistä on tuonut esiin, että "Mataji, Tehän annatte Oivalluksen ihan jokaiselle." En voi antaa sitä jokaiselle — sen täytyy olla mies, joka on etsinyt, sen täytyy olla nainen, joka on etsinyt aikaisempien elämiensä aikana. Teidän on tiedettävä, että se, mitä olette saaneet, olette saaneet sen omasta ansiostanne. Eli ihminen saattaa näyttää ihan tavalliselta, mutta sitä hän ei ole, hän on suuri pyhimys. Kaikki täällä istuvat ovat pyhimyksiä.

Täydellinen Pyhyys virtaa pyhimyksen kaikkein sisimmässä. Teidän pitää vain antaa sen virrata ulos itsestänne. Tämä voima on Jumalan, eikä ole teidän vastuullanne kantaa huolta, tekeekö se hyvää vai pahaa. Vaikka ajattelisitte, että se tekee jotakin pahaa tämän maailman moraalikäsitysten mukaan, niin loppujen lopuksi kaikki käy hyvin. Miksi Jarasandha piti tappaa? Miksi Kamsa piti tappaa? Miksi Ravana piti tappaa? Tappaminen ei tietenkään auta kovin paljoa — sen olen tajunnut. Koska kaikki tapetut rakshasat ovat taas täällä valmiina satuloissaan. Mutta te ette kuitenkaan taistele näitä julmureita vastaan.

Te taistelette vain itsenne kanssa. Te vain tarkkailette itseänne. Missä olette? Mitä teette? Elättekö jumalaisella vai karkealla puolella. Ajatelkaa sitä joka hetki, joka hetki, jonka olette meditaatiossa. Ajatelkaa vain sitä hetkeä ja sen dynaamisuutta. Täydellinen voima täyttää jokaisen hetken vain päästäkseen sisälle teihin. Se virtaa sisälle teihin Sahasraranne kautta, kiertää koko olemuksenne ympäri ja muuttaa sisällänne olevan täydelliseksi 'chaitanya shaktiksi' [värähtelyiden voimaksi], täydelliseksi Pyhyyden Voimaksi. Antakaa sen tulla sisäänne, hyväksykää se.

Hyväksykää ilman pelkoa. Päästäkää se sisällenne. Pysykää hereillä koko ajan, joka hetki. Elämme nyt hyvin vaarallisia aikoja. Minulla on vain kaksi kättä, näette sen aivan selvästi. Ja vaikka herra (???) sanookin, että voin tehdä kaiken, ja se pitää paikkansa, mutta en voi pakottaa teitä mihinkään. Teidän tahtoanne kunnioitetaan aina ja kaikkialla. Kaikesta muusta voidaan huolehtia, paitsi siitä, että teidän pitää olla moitteettomassa kunnossa oleva instrumentti, täydellinen kanava, täydellinen huilu, jolla Herrani voi soittaa rakkauden säveltä. Teidän tehtävänne on pitää kaikki seitsemän sormireikää avoimina.

Teidän tehtävänne on pitää onttoutenne puhtaana ja olla täydellinen sisältänne — Hän kyllä tietää oman tehtävänsä. Hän on taiteilija. Mutta te olette instrumentteja. Ja niin monesta sielusta soiva harmoninen musiikki voi täyttää näiden pahojen ihmisten korvat, tunkeutua heidän sydämiinsä ja täyttää ne rakkaudella. Ja ehkä he itse osaavat luopuvat pahoista tavoistaan ja kumartuvat rakkauden jalkojen juureen. Krishnan pitää syntyä sisällenne tänään. Viisivuotias poika meni tappamaan Kaliyan [Yamuna-joessa elänyt käärmehirviö]. Sellaisen Krishnan täytyy syntyä sisällänne. Hän meni istumaan Kaliyan Sahasraralle ja painoi sitä jaloillaan, ja kaikki ihmiset näkivät tämän suuren draaman, kun Krishna tanssi Kaliyan Sahasraralla. Krishnan täytyy syntyä teidän sisällänne.

Kun olette Krishna, te ette tule näkemään Häntä. Menkäämme nyt tilaan, joka on sanojen yläpuolella, ajatusten yläpuolella ja ajatuksettoman tietoisuuden alueella, jossa Jumaluus vuodattaa siunauksiaan. Ihmiset ovat päättäneet pitää tänään pujan, ja tiedätte, mitä Minulle tapahtuu, kun teette pujaa Minulle. Tulemme kohtaamaan myöhemmin kaikenlaisia ongelmia, mutta haluan teidän kaikkien olevan tarkkaavaisia pujan aikana ja ottamaan siitä kaiken hyödyn itsellenne. Tämän pujan kautta saatte itsellenne ennen kaikkea Äidin suojeluksen. Ja kun chakrani alkavat liikkua, ne antavat teille erityisiä rakkauden voimia ja siunaavat kaikkia chakrojanne ja täyttävät ne kokonaan. Haluan, että — vaikka vain kaksi henkilöä tulee tekemään pujaa — kaikki tuntevat olevansa tekemässä sitä, ja te voitte kaikki tuntea sen ykseyden kautta. Ja olemukseni siunaukset virtaavat teille automaattisesti.
