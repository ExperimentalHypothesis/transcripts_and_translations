Mowa do yoginów o kuracjach (Fragment z wykładu "Talk on Treatments, Hamsa,USA", 22.10.1983 Deer Park Farm, New York, USA)

Wszyscy musicie zapuszczać nieco ciepłego masła [ghee] do nosa.Do wewnątrz?Do wewnątrz, zakraplaczem, dobrze? Podgrzejcie masło i napełnijcie go. A potem, kiedy ono jest lekko ciepłe, nie za ciepłe, tylko lekko ciepłe, wtedy je zakraplacie do nosa, to bardzo ważne.W tym kraju to jest bardzo prosta rzecz do zrobienia raz na jakiś czas, powiedzmy, co dwa czy trzy dni, czy nawet gdy robicie to codziennie, to nie ma znaczenia.To jest jak smarowanie rąk kremem, ponieważ zimna pogoda również powoduje pękanie wyściółki wewnątrz nosa. A kiedy je zakropicie, ono wygładza nos i nie macie z nim kłopotów. To jest bardzo proste. Wszyscy powinni to robić, wszyscy Sahaja yogini powinni to robić. Jest tak dużo rzeczy, które Sahaja yogini powinni robić, jedną z nich jest to, żeby starać się utrzymywać swoją czakrę Hamsa w dobrym stanie. Utrzymując swój nos w porządku, utrzymujecie swoją czakrę Hamsa w lepszym stanie.

Więc lepiej używajcie tego prostego sposobu podgrzania nieco ghee, jak je nazywamy. Widzicie, możecie je przygotować, podgrzać masło, trzymać je w butelce z zakraplaczem i podgrzewać je w gorącej wodzie, a potem zakraplać do nosa, właśnie tak, w nocy przed snem.

Nawet do uszu musimy zakraplać oliwę z oliwek. To jest bardzo ważne.

Dla zębów również, musicie wziąć trochę soli, dolać trochę oliwy z oliwek i nacierać dziąsła. Dzięki temu nie będziecie musieli chodzić już do dentysty. Najlepsze jest to, że nigdy nie byłam u dentysty w ciągu całego mojego życia i chcę, abyście wy nie chodzili już więcej do dentysty.Więc to jest bardzo dobry sposób nacierania dziąseł wibrowaną solą i oliwą z oliwek.

Musicie również stosować oliwę na swoje głowy, w każdą sobotę, z odpowiednią ilością oliwy, dokładnie naoliwcie, wymasujcie głowę i idźcie spać, a następnego dnia umyjcie włosy. Poczujecie się o wiele lepiej. Jeśli ktoś nie może używać oliwy z oliwek to najlepszy na głowę będzie olej migdałowy. Będziecie wtedy bardzo spokojni.

Szczególnie wasze dzieci, musicie je masować do piątego roku życia, każdego wieczoru, kiedy kładą się spać wieczorem, bardzo dokładnie przed snem. Potem użyjcie trochę zasypki, oczyśćcie i niech idą spać. Wtedy dzieci nie będą biegać, nie będą niespokojne i tym podobne. Staną bardzo spokojnymi, dobrze zachowującymi się dziećmi.Ponieważ nie masujecie dzieci, one skaczą przez całe życie. I całe życie są lekko agresywne, jak widzicie, nos musi być wygładzony [poprzez ghee]. To jest bardzo prosty sposób, a że jesteście zrealizowanymi osobami uczynicie je łagodnymi o wiele bardziej. Widzicie, o wszystkie te bardzo drobne rzeczy musicie zadbać.

Jeżeli jesteście bardzo przeziębieni, jeżeli jesteście bardzo przeziębieni, wtedy możecie wymieszać niewielką ilość kamfory z oliwą i zakropić do nosa, właściwie trochę. Nie za dużo, to również jest bardzo dobre, to także złagodzi przeziębienie i postawi was na nogi.Z powodu zimna, ten kraj posiada wielki problem z czakrą Vishuddhi, jak wszędzie na Zachodzie.

I w Sahaja Yodze wymagane jest noszenie podkoszulka. To jest obowiązkowe. Jakakolwiek byłaby pogoda, czy jest gorąco, czy zimno, w Indiach, kiedy jest gorąco, musicie nosić podkoszulek, ponieważ, kiedy jest bardzo gorąco zaczynacie się pocić a pot powoduje problemy. Dlatego zawsze noście podkoszulek, niezależnie od tego, czy to jest gorąca czy zimna pora roku. To jest konieczność dla Sahaja yoginów, muszą go nosić.

I dla nich wszystkich, obowiązkowe jest także noszenie szalika, kiedy wychodzą w zimie, to jest ważna rzecz. A także wkładanie trochę waty do uszu, tak jak Ja to robię.Ze względu na was, powiedziałam wam, aby ją wkładać, ponieważ brak wam dbałości, więc opiekuję się wami poprzez wkładanie jej do uszu, w ten oto sposób. Wszyscy powinniście wkładać ją przed wyjściem.

I zakładajcie coś na głowy w nocy, kiedy śpicie, zakładajcie coś na głowy, a potem kładźcie się spać. Ponieważ przez większość czasu wasze ciało pozostaje okryte, ale głowa już nie. Teraz jesteście Zrealizowanymi Duszami a wasza Sahasrara jest słaba, więc musicie opiekować się swoją Sahasrarą. Okrywajcie głowy, aby nie mieć żadnych problemów.

Musicie również sprawdzić, jakiego rodzaju osobą jesteście. Jeżeli macie problemy z wątrobą, musicie zastosować odpowiednią dietę, którą mamy tutaj, osoby obecne tutaj, powiedzą wam o niej.Jeśli jesteście osobą lewostronną, jeśli macie lewostronne problemy, wtedy musicie zapoznać się z dietą, którą musicie zastosować. Na przykład, osoba lewostronna w ogóle nie powinna jeść węglowodanów, a przeciwnie, powinna jeść białka, w jakiejkolwiek formie jest to możliwe.

W Sahaja Yodze, jak wiecie, nie wierzymy w wegetarianizm czy coś podobnego, ale wierzymy, że mięśnie zwierząt większych od nas, nie są dobre dla naszych zębów lub dla naszego ciała również dlatego, że struktura komórki mięśniowej większego zwierzęcia jest o wiele większa od naszej. I dlatego one bardzo rozgrzewają, to znaczy, nawet jeżeli zjem trochę wołowiny przez pomyłkę, czy też ktoś Mnie zaprosi. Kiedyś moje policzki spuchły, więc to dlatego tak się dzieje, jest to automatyczna reakcja.

I nie powinniśmy używać tworzyw sztucznych; starajcie się ich unikać również w swoich ubraniach. Tworzywa sztuczne mogą być używane, ale nie przez cały czas tylko plastiki i nylony. A także nie powinno się spożywać pokarmów w tworzywach sztucznych. Możecie je jeść na papierze, papier jest w porządku, ponieważ jest - jak go nazywacie - jest drewnem, on nie szkodzi. Ale nie powinniście jeść w tworzywach sztucznych, używając plastikowego widelca i łyżki, a jest zbyt dużo plastiku w tym kraju; bądźcie ostrożni, ponieważ plastik jest przeciw Bogu. Jest przeciw ludzkiemu życiu, jest przeciw biologicznym procesom. Więc unikajcie plastiku na ile to możliwe, bądźcie z tym ostrożni.Nie używajcie również czegoś, co jest całkowicie zrobione z plastiku, tak jak widziałam. Chciałam kupić jedną parę kapci dla siebie. Nie mogłam jej dostać w całym Nowym Jorku. Ponieważ nie chciałam tworzywa sztucznego.A jeśli takie nosicie, wtedy pojawiają się różnego rodzaju problemy skórne i choroby, więc uważajcie na to.

Jest tak wiele innych rzeczy, na które musimy uważać. A ponieważ okazało się, że te rzeczy są szkodliwe, dlatego obowiązkiem każdego z was jest bycie ostrożnym. Ponieważ teraz staliście się świątynią Boga a świątynia Boga powinna być zdrowa. Nie chcemy, aby chorzy na gruźlicę krążyli jako święci, nikt im nie uwierzy.

Sahaja yogin: Czy możesz powiedzieć nam coś o cukrze [Matko]?

Shri Mataji: Ach. Jest jeszcze jedno kłamstwo o tym, - dzięki Bogu wyszło już na jaw - że cukier jest przeciwko naszemu wzrostowi i temu wszystkiemu. Cukier jest bardzo ważny dla uwagi, szczególnie dla osób cierpiących z powodu wątroby.Na przykład ludzie, którzy są szczupli, przeważnie cierpią z powodu wątroby. Dla nich cukier jest tak ważny, że jeśli go nie używają, to stają się jak trzcina cukrowa, która wychodzi z maszyny, z prasy, rozumiecie. Lepiej, żeby używali trochę cukru. Cukier jest bardzo ważny dla waszej wątroby! Najlepszym węglowodanem jest biały cukier a nie brązowy, brązowy nie jest dobry, ponieważ zawiera melasę, która bardzo rozgrzewa.

Niektórzy ludzie tutaj mają zabawne pomysły, również jeżeli chodzi o jedzenie. Niektórzy z nich wierzą, że jeśli spożywacie naturalny pokarm...Pewnego razu kupiłam coś w sklepie ze zdrową żywnością i miałam biegunkę przez pięć dni!Ponieważ to było przeznaczone dla zwierząt a nie dla ludzi. Podobnie jak niektórzy ludzie jedzą, jak je nazywacie nasiona bawełny. A my podajemy nasiona bawełny tylko zwierzętom. Nie mogę w to uwierzyć. Ale widziałam w Szwajcarii, że dodają nasiona bawełny do chleba. W chlebie były nasiona bawełny, kilka jest w porządku, ale wyobraźcie sobie [Shri Mataji mówi w hindi] – śmiech osób mówiących w hindi. To znaczy, że one muszą być podawane tylko bawołom! W ten sposób dostałam... Widzicie, to są bardzo silne rzeczy.

Z tego samego powodu, bardzo miękkie jedzenie również nie jest dobre, musimy być w centrum ze wszystkim. Nie jedźcie bardzo surowego jedzenia, jak niektóre chleby we Francji, które znacie, nawet w Anglii je spotkacie, zboża chlebowe [niesłyszalne] całkowicie.

Więc tego rodzaju chrupiące dodatki nie są potrzebne. [Jedzenie] powinno być takie, które dba o wasze dziąsła, one są delikatne, poza tym spożywajcie pożywienie, które jest dla was odpowiednie. Nie kierujcie się racjonalnością, nie kierujcie się modą, ale kierujcie się waszym dobrem. I dowiedzcie się o sobie, jaki jest wasz temperament, jaki rodzaj jedzenia wam odpowiada i jakie w związku z tym powinniście jeść. Oczywiście, każdy może robić to co chce, ale my możemy tylko doradzić im, że "to będzie wam odpowiadać" i przekonacie się, że będzie to bardzo przydatne dla was wszystkich, to wam pomoże.

Na porost waszych włosów, powinniście mieć także wibrowany olej i go stosować. Będziecie zaskoczeni, ostatnio ktoś zobaczył Warrena i zapytał: "Czy to ten sam człowiek? Wygląda znacznie młodziej". Więc powiedziałam: "Tak". Miał łysą głowę stąd do tego miejsca a teraz ma włosy. Przy odpowiedniej pielęgnacji możecie mieć włosy całkiem niezmienione przez jakiś czas, jeżeli o nie zadbacie. Ale włosy są bardzo ważne, nie tyle ich wygląd, ale one są Sahasrarą.Jeśli co tydzień stosujecie olej na waszą Sahasrarę, to będziecie mieć łagodną osobowość, łagodne zachowanie, płynne ruchy, będziecie odnosić się do innych w delikatny sposób. Dlatego jest to bardzo potrzebne.

Widzicie, w Indiach jest ważny masażysta, związany z rodziną, on jest bardzo silnym człowiekiem i on przychodzi masować mężczyzn, widzicie, on po prostu siada na nich i naprawdę całkowicie ich wykańcza! Po pierwszej sesji oni są martwi! Następnie on w pełni wykorzystuje ich ciało, naciska ich, siada na nich i naciera ich podczas jednego plaśnięcia! Widzicie, pięciu, sześciu z nich będzie skakać nad pięcioma, sześcioma osobami. Wraz z plaśnięciem oni obracają się. Kiedy przychodzi czas na drugie plaśnięcie osoba jest wykończona!

Tak właśnie sobie radzą. Ale widzicie, masaż tutaj nie ma znaczenia. I nigdy nie proście nie-Sahaja yogina o masaż. Nie pozwalajcie nikomu dotykać was w ten sposób, ponieważ, widzicie, ci ludzie niosą ze sobą wszystkie złe wibracje i możecie cierpieć. Tylko Zrealizowanym Duszom powinniście pozwalać na masowanie was, jeśli to możliwe lub sami powinniście się masować.

Ale nie chodźcie do tych masażystów i ludzi, którzy masują wszelkiego rodzaju ludzi i mogą przysporzyć wam kłopotów.

Trzeba więc bardzo uważać na pewne rzeczy i pewne osobiste nawyki, również te, o których mówiliśmy. Możecie zapytać Warrena, powie wam o tym, co jest bardzo ważne dla Mooladhary i o wszystkich tych rzeczach, których musicie przestrzegać, niezależnie od tego czy jesteście w Anglii, Ameryce, czy gdziekolwiek. Należy ich przestrzegać, aby zachować czystość na zewnątrz i wewnątrz. Teraz, jeśli macie jakieś pytania...

Sahaja yogin: Zastanawiałem się tylko nad tym, jakich technik powinniśmy używać masując dzieci. Ale myślę, że możemy o tym porozmawiać innym razem.

Shri Mataji: Uważam, że każdy sposób jest dobry, ale zawsze róbcie to w kierunku do góry, widzicie? Ruch powinien być w górę, ale używajcie przy tym oleju, inaczej będziecie ciągnąć, będziecie ciągnąć je za włosy. Tak więc używajcie oleju do smarowania w górę.

Sahaja yogin:I nie zapominajcie o Sahasrarze.

Shri Mataji: Nie zapominajcie o Sahasrarze.W przypadku dzieci musicie na Sahasrarę nanosić dużo oleju.

Sahaja yogin: Matko, będziemy potrzebować więcej fryzjerów, ludzi, którzy umieją ścinać włosy, którzy są Zrealizowanymi Duszami, ponieważ dotykają naszej Sahasrary podczas cięcia.

Shri Mataji: Tak. W przeciwnym razie możecie je zapuścić. Co stoi na przeszkodzie?

Sahaja yogin: Możemy zapuścić włosy, Matko?

Shri Mataji: Tak, tutaj, dotąd [poniżej uszu] możecie je zapuścić i zawijać.

Shri Mataji: Widzicie, będziecie wyglądać jak filozof, całkiem imponująco.

Shri Mataji: Ale nie powinniście być osobą wyglądającą zabawnie. Widzicie, to jest bardzo istotna sprawa. Nie musicie stosować jakichś zabawnych metod? Takich jak inni. Zwłaszcza w dzisiejszych czasach modą jest podcinanie włosów i utrzymywanie ich całkowicie krótkimi, nie ma potrzeby.

Sahaja yogin: Włosy muszą być dotąd, ponad czołem.

Shri Mataji: Ach! One powinny być zaczesane do tyłu, ponad czołem, nigdy nie zasłaniajcie czoła ani oczu.

Sahaja yogin: Czakra Agnya.

Shri Mataji: Ach. Czakra Agnya. Musicie utrzymywać ją otwartą, widzicie, zawsze otwartą. Musicie trzymać się centralnej ścieżki, na ile to możliwe, ale miejcie czoło odkryte, to jest ważne. Czoło powinniście mieć odsłonięte, to jest bardzo dobre dla innych i nie zakrywajcie oczu włosami. Wielu ludzi ma zwyczaj zakrywania oczu włosami i wy będziecie mieć [niesłyszalne]. Także u dzieci, nigdy nie pozwalajcie, żeby włosy zakrywały im oczy.

Mamy też coś dla oczu, to co nazywacie Netranjan, teraz go nie mam, ale on jest bardzo dobrą, prostą rzeczą, prawie nic nie kosztuje... jednego centa z dolara.

Sahaja yogin: Trochę go mamy. Możemy wysłać jutro.

Shri Mataji: Dobrze, oni go trochę mają, dadzą wam, a on powinien być zastosowany bardzo ostrożnie na początku. Ponieważ, jeśli nie jesteście do niego przyzwyczajeni, on będzie trochę piec i popłyną wam łzy z oczu, to oczyści wasze oczy. I będziecie zaskoczeni tym, że jeśli go użyjecie, nie rozwiniecie tych worków, itp. takich jak te. A łzy będą wypływać. To jest bardzo prosta rzecz.A jeżeli chodzi o mydło, spróbujcie używać naturalnych mydeł, lepiej ich używajcie, ponieważ tutaj są takie mydła, że nie wiem co powiedzieć.

Sahaja yogin: Paramolove, Matko?

Paramolove. Myślę, że chodzi o jedyne mydło, które można tutaj dostać.

Shri Mataji: Tak, ono jest dobre. Paramolove jest dobre. Jest bardzo dobre.

[Przerwa w wideo.]

Shri Mataji: To, co trzeba robić, to wziąć trochę oleju i podgrzać z goździkami.

Sahaja yogin: Z goździkami?

Shri Mataji: Z goździkami. I pozwólcie olejowi trochę ostygnąć, kiedy będzie już ostudzony, żeby nie parzył, tylko będzie ciepły, możecie to sprawdzić, wtedy zapuście go do uszu.

Sahaja yogin: Oliwa z oliwek jest lepsza?

Shri Mataji: Oliwa z oliwek jest dobra.

[Przerwa w wideo.]

Sahaja yogin: Matko, czy możesz wyjaśnić nam techniki wibrowanego cukru i wibrowanej soli, poprzez dawanie wibracji, nie całkiem je rozumiem...

Shri Mataji: Widzicie, ponieważ Bóg obdarzył was wibracjami, moc przepływa teraz przez was, wibracje są obecne. Więc cokolwiek bierzecie z zewnątrz, jest dotykane przez tak wielu ludzi, tak wielu ludzi to tworzyło, a oni mogli mieć dobry umysł lub było z nimi coś nie w porządku, najlepszą rzeczą jest zrobienie nad tym bandhanu przed jedzeniem. Jakikolwiek pokarm spożywacie musicie zrobić nad nim bandhan w ten sposób, trzy razy, tak aby wasze wibracje popłynęły do jedzenia i uczyniły je uświęconym.Ponadto możecie też używać rąk do jedzenia, jeżeli je przedtem umyliście, wtedy to jest w porządku.

Albo jeśli bierzecie wodę, możecie po prostu położyć tam swoje dłonie, wtedy ona się wibruje, potem ją wypijcie. Ponieważ, tak jest, że wibracje zaczęły przepływać przez wasze dłonie, ale nadal nie rozprzestrzeniają się całkowicie w waszym ciele. Czy rozumiecie mój punkt widzenia?
