6 kwietnia 1980
Znaczenie Świąt Wielkanocnych
Wielkanocna Pudźa
Dollis Hill Ashram, Londyn (Anglia)

Tak jak dzisiaj, rozmawiałam z muzułmańskim chłopcem, a on powiedział, że „Mohammad Sahib nie był inkarnacją”. „Więc kim On był?” „Był człowiekiem, ale Bóg dał Mu specjalne moce”. To bardzo dobra rzecz, ponieważ jeśli mówicie, że On był człowiekiem - dla ludzi to bardzo dobre. Że był człowiekiem, przyszedł na tę ziemię, a my jesteśmy na równi [z inkarnacjami, nie jesteście...?] Więc respekt i ta Śraddha, jak ją nazywacie - nie pojawia się. Zaczyna się myśleć, że jesteście na równi z Chrystusem, na równi z Mohammadem Sahibem, na równi ze wszystkimi tymi bóstwami. Tak jak tutaj ludzie igrają z życiem Chrystusa. Nazywają siebie chrześcijanami, a wcale nie okazują szacunku Jego życiu, ponieważ On mówił o wewnętrznej przemianie. On nie mówił o wszystkich tych nonsensownych rzeczach. Po drugie, nie ma szacunku, nie ma respektu w naszych sercach, że to On stworzył niezliczone wszechświaty, jeden po drugim. A czym my jesteśmy w porównaniu z Nim?

Siadamy na Nim jak... Jakie ego mają ludzie — jak bańki. Oczywiście, On był stworzony z samej Brahmy Tattwy, z samej boskiej miłości, więc nie mógł zostać zabity. Co więcej, musiał narodzić się po Krisznie, ponieważ Kriszna powiedział, że „Ta boska moc Boga nie umiera. Nie da się jej zabić”. Tylko po to, by to udowodnić, przyjął tę cielesną formę Chrystusa i przyszedł na tę ziemię. Ale ludzie, zobaczcie, nie mają oczu, by cokolwiek zobaczyć. Wiedzą, czym jest diament, wiedzą, czym jest drogocenna tkanina, ale nie wiedzą, jak cenną rzeczą było to, że On przyszedł na tę ziemię. Pomyślcie tylko o tym. Sytuacja była okropna. Nie było mowy o rozmawianiu z nikim o Bogu ani o Realizacji.

Ale nawet mówienie o samej dharmie - sprawiedliwości - było bardzo trudne. Jak głęboka ignorancja musiała panować w tych ludziach, że Go ukrzyżowali? Nawet wtedy uczniowie nie rozpoznali Chrystusa. Kiedy został ukrzyżowany, powiedzieli: „On umarł”. Potem, kiedy zmartwychwstał, nikt nie chciał w to uwierzyć. Nawet całun, który odkryli, stał się przedmiotem teorii. Oczywiście, była tkanina, którą owinięto Jego twarz, która została odsunięta, dlatego Jego twarz wygląda tak wydłużona i zniekształcona. Ale ta tkanina po prostu została tam, to znaczy, co takiego ważnego jest w tym całunie? Nie rozumiem. To krew Chrystusa, powinni się wstydzić.

Ignorancja, z jaką ludzie na Niego patrzyli. Nie możecie sobie wyobrazić, jeśli spojrzycie z tego punktu widzenia, jak ludzie radzą sobie ze swoim ego i żyją w całkowitej ciemności, sami siebie upewniając, że to oni mogą osądzać nawet Boga. I zaledwie pozwolili Mu żyć przez trzy, cztery lata. Nie wyrządził nikomu żadnej krzywdy. Nie można za to winić żadnej społeczności. Gdyby urodził się w Indiach, mogliby zrobić to samo. Co zrobili z Mohammadem Sahibem? To samo. Ale dlaczego tylu złodziejom, jak ukazano w Jego życiu, tylko dla kontrastu, pozwolono uciec? Dlaczego ten kompromis był możliwy, a dlaczego nie z Chrystusem?

Czy my też robimy to samo dzisiaj? Że idziemy na kompromis ze złodziejami, którzy są negatywnymi ludźmi. I nie przeszkadza nam, że Chrystus został ukrzyżowany. Jak wiecie, On stworzył wszystkie Brahmandy. Brahman oznacza wszechświat. Jest wszechświat Słońca. Z tego wszechświata wyłania się ta ziemia, z niej wyłoniliście się wy. A w waszej Czakrze Adźńa On stworzył małą Wiratę, jak ją nazywają. On istnieje w waszej Czakrze Adźńa. Ta ofiara jest bardzo, bardzo znacząca i chociaż jest przyziemna, wydarzyła się w subtelny sposób.

Przeprowadzenie świadomości przez centrum Adźńa zostało dokonane przez Chrystusa poprzez Jego ukrzyżowanie. Przyszedł w materialnej formie, takiej jak u zwykłego człowieka. Jego ciało umarło, ale nie umarło. Ponieważ to ciało było również stworzone z tych niezniszczalnych boskich wibracji, jak je nazywacie, promieniowania lub tego Brahmy. One nie umarły i dlatego ciało nie umarło i On zmartwychwstał w tym samym ciele. Musiał umrzeć, aby pokazać, że ciało, choć umiera, może zostać ocalone. Dlatego musiał zostać ukrzyżowany. W przeciwnym razie nie mógłby wam tego pokazać. Ale w rzeczywistości, został przeprowadzony eksperyment w Wajkuntha, jak to nazywacie, że On umarł, a potem zmartwychwstał, aby pokazać, że to nie umiera. Kriszna powiedział: „Nainam chhindanti śastrāṇi, nainam dahati pāvakah.”: Nie tną go miecze nie pali go ogień.

ani nie jest zdmuchiwany żadnym wiatrem. „Na cainam kledayanty āpo na śoṣayati mārutaḥ”: nie może być wessany (dosłownie: „Nie zwilżają go wody, nie wysusza go wiatr.”) Tym Duchem jest On. Kiedy zobaczyli Go zmartwychwstałego, zaczęli mówić: „Och! To był On”. Wtedy Jego uczniowie uwierzyli w Niego. Jaka ignorancja. Jaka ciemnota. Jaka ciemnota. To jak mówienie mrówce o ludzkiej cywilizacji. I to fizyczne wydarzenie miało miejsce, kiedy w subtelny sposób to samo wydarzenie musiało zaistnieć.

Tak jak kiedy mówicie, że Mojżesz przekroczył rzekę, to było wydarzenie kiedy Void jest przekraczany przez Pierwotnego Mistrza. Więc w subtelny sposób, wszystko, co jest robione, zostaje wyrażone w materialnej postaci. I dokładnie to się stało, gdy Chrystus został ukrzyżowany. Ale znowu, nie możecie Go ukrzyżować. Teraz stał się Ekadasza Rudra, jak opisano, jedenastoma Rudrami, jak dobrze wiecie. To są wszystkie moce Śiwy dane Jemu. Aż do teraz, do Jego narodzin, Kriszna dał Mu swoje moce i stał się Mahawiratą. Został nawet umieszczony ponad Kriszną. Ale teraz, kiedy przyjdzie, zostanie obdarzony niszczycielskimi mocami Śiwy, jedenastoma z nich. Jedna wystarczy, by zniszczyć wszystkie wszechświaty.

I to właśnie jest opisane jako przyjście Chrystusa. Nie możecie Go już ukrzyżować. I nadszedł czas, abyśmy wszyscy przygotowali się na Jego przyjęcie. Nie jesteśmy jeszcze gotowi, by Go przyjąć. Dopóki nie osiągniecie realizacji, nie możecie Go przyjąć, ponieważ jeśli pozostaniecie niezrealizowani do Jego przyjścia, zostaniecie zgładzeni, zniszczeni, On po prostu przyjdzie, by zniszczyć wszystkie nonsensowne rzeczy. Więc ten krótki czas powinien zostać wykorzystany na wasze wyzwolenie i na wasz rozwój. Kiedy myślimy o Chrystusie, jak ludzie, zobaczcie, udają. Wszelkiego rodzaju udawanie, jak grają, odgrywają, jak Chrystus był ukrzyżowany. Będą nosić wszystkie piękne klejnoty i wszystko, i będą odgrywać. To kpina.

Jeśli naprawdę chcecie osiągnąć zmartwychwstanie, musicie obudzić Chrystusa w sobie, w Czakrze Adźńa. Jeśli nie możecie tego zrobić, całe to odgrywanie, nawet widziałam niektórych ludzi w Hiszpanii, którzy, odgrywają ukrzyżowanie. To znaczy, to jest kpina, która dzieje się na tym świecie. Żyjemy z udawaniem i kłamstwami. Wszystkie te rzeczy nigdzie nas nie zaprowadzą. Musimy zmierzyć się z sobą, musimy obudzić Chrystusa w sobie. Musimy się przed Nim pokłonić w pełnym zrozumieniu Jego wielkości. Wręcz przeciwnie, zawsze kłaniamy się ludziom, którzy udają, którzy robią z Niego cyrk. To wszędzie obecna kpina. To noszenie krzyża lub jakikolwiek dramat, to znaczy, to było takie nieszczęśliwe.

A odgrywać to - nie wiem, dlaczego ludzie chcą to robić, po prostu nie rozumiem, nie mogę tego znieść. Ale jeśli macie uczucia, możecie zobaczyć w sobie. To nie może być ceremonia, rytuał - bycia ofiarowanym i zmartwychwstania. To jest rzeczywistość, to jest stawanie się, to nie jest żaden dramat. A ludzie chcą zobaczyć taki dramat i być zadowoleni. Dla nas, Sahadźa Joginów, ważne jest, aby zrozumieć znaczenie życia Chrystusa. Że Jego ciało było jedynym ciałem stworzonym z tych promieni. Wszystkie inne ciała były ciałami ludzkimi. Wszystkie inkarnacje, nawet Kriszny, kiedy przyszedł na tę ziemię, miały ludzkie cechy, że Matka Ziemia istniała w ciele. Matka Ziemia istnieje jako siła magnetyczna, Ona nie jest niczym innym jak siłą magnetyczną.

Jeśli siła magnetyczna jest jedyną częścią energii Chrystusa, to nie może zostać zniszczona. Ale my, jako ludzie, jesteśmy bardzo powierzchowni i nie znamy siły magnetycznej Matki Ziemi. Nie czujemy jej w sobie. W dniu, w którym zaczniemy odczuwać tę siłę magnetyczną w sobie, porzucimy wszystkie te nonsensowne ekstremalne działania. Uspokoimy się w naszej grawitacji. Ale nie jesteśmy nawet wrażliwi na tę siłę magnetyczną, tak jak ptaki. Po Realizacji stajecie się wystarczająco subtelni, by poczuć tę magnetyczną siłę. I możecie poprosić Matkę Ziemię, aby zabrała wasze problemy, aby zabrała wasze grzechy, Ona je wchłonie. Kiedy staniecie się tak subtelni, Ona to załatwi, bez wątpienia, ale musicie stać się tak subtelni. Dopóki nie staniecie się tak rozwinięci, nie możecie dotknąć Jej subtelniejszej strony, którą jest magnetyczna moc.

Ciało Chrystusa uformowane było z tej właśnie siły magnetycznej. Kiedy zmartwychwstał, świętują niedzielę, ponieważ, jak widzieliście, On ma miliony i miliony słońc i jest zrobiony ze Słońca. On jest esencją Słońca. Słońce ma w sobie siłę tlenu. A ten tlen jest odpowiedzialny za tworzenie Brahmand po Brahmandach. Kiedy promienie słoneczne padają na drzewo, traktujemy to jako coś oczywistego, drzewo kwitnie, rodzi owoce, owoce mają nasiona, a potem znowu wyrastają w drzewa. Bez Słońca nic nie mogłoby istnieć na tej ziemi. I dlatego czcimy Go w niedzielę, ponieważ On był Słońcem. Właściwie możemy powiedzieć, że On rezyduje w Słońcu. Kiedy idziemy w lewo, właściwie oddalamy się od Niego, na stronę negatywną.

Stajemy się bardzo negatywni, tak jak kiedy idziemy w lewo, co wiecie, bardzo oddalamy się od Niego i nasza Adźńa zostaje zablokowana, jak mówicie, z tyłu. Idziecie do swoich prawych ekstremów, wtedy Go wypieracie, przekraczacie swoje granice. Nie możecie wyjść poza Niego, i tak właśnie, kiedy idziecie w prawo, przekraczacie wszelkie poczucie przyzwoitości, decorum i pokory. Więc w obie strony idziecie w przeciwnych kierunkach, daleko od Niego. Ego jest wynikiem ruchu z prawej strony, ponieważ esencja Chrystusa nie tworzy niezbędnego działania na ludzi, którzy poruszają się zbyt mocno w prawo, a także w lewo. Więc z jednej strony walczy z lewą stroną, z superego, z drugiej walczy z ego u ludzi. Dlatego widzieliście, że jeśli jesteście opętani, musicie przywołać imię Chrystusa. Tylko Jego imię może was uwolnić od opętania. Modlitwa Pańska ma wszystkie esencje, aby usunąć opętanie. Ale nie Modlitwa Pańska wypowiadana przez każdego "Kowalskiego".

Trzeba mieć połączenie z Panem Jezusem Chrystusem, tylko wtedy, gdy ją wypowiadacie, ma ona efekt, a taka mantra jest przebudzoną mantrą. Kiedy poruszacie się na prawą stroną, musicie być pokorni w sercu. Ponieważ On mieszka w waszym sercu jako Duch, ponieważ On jest Duchem. A ten Duch jest obrażany, kiedy przesuwacie się za bardzo na prawą stronę, i dlatego ludzie zorientowani na ego mają problemy z sercem. Po lewej stronie, w obszarze superego, Chrystus jest postrachem. Boją się Jego imienia. Uciekają przed Nim, bo wiedzą, że On jest Ekadasza Rudrą. Więc z jednej strony jest łagodny w tym sensie, że oddala się od ludzi egoistycznych, zorientowanych na ego, nie lubi błaznów i idiotów. Osły, na których jechał - to sugestia tych osłów, którzy są zorientowani na ego, On próbował kontrolować osła. Ale po lewej stronie są ludzie, ci okropni negatywni ludzie, oni się Go boją.

Absolutnie się boją, wymówcie imię Chrystusa, a oni po prostu uciekną, „Nie, nic z tego, nie będziemy się z Nim mierzyć. O Boże, On przyszedł”. Ten znak [bindi] jest w rzeczywistości znakiem Jego krwi. I dlatego ten znak jest opisywany jako taki. Nawet jeśli pokażecie ten kolor to oni uciekają. Ale trzeba zrozumieć znaczenie Chrystusa, z cierpliwością, z pokorą, ponieważ to On stworzył wszechświaty jeden po drugim. Nie możecie po prostu usiąść przy stole, rozwiążmy to lub zobaczmy, omówmy to. To nie jest żaden dogmat. On jest żywym Bogiem, a o żywym Bogu nie mogą dyskutować ludzie. Musicie stać się nadludźmi, aby o Nim dyskutować, aby Go zrozumieć.

Im wyżej się wznosicie, tym bardziej jesteście przepełnieni respektem, „O Boże!” A kiedy uświadamiacie sobie, że On jest podporą wszechświata, On jest naszą podporą, wtedy czujecie się bardzo silni. Że nikt nie może was opętać, jeśli On jest waszą podporą. Ale nie możecie po prostu - niejako posiadać Chrystusa na własność. Nie możecie powiedzieć: „Och! Chrystus jest mój”. Wiecie, nikt nie może Go posiadać. Musicie Mu się poddać, abyście stali się Jego własnością. Aby On się wami opiekował. Nie sposób wyrazić Jego wielkości słowami. Jako dziecko, jako syn, jest dawcą radości.

Nie da się opisać, jak opiekował się swoją matką, to niemożliwe. Żadne słowa nie opiszą zrozumienia Chrystusa dla Jego Matki, Jego miłości, Jego delikatności, Jego troski, Jego oddania, poświęcenia, Jego Śraddha nie da się opisać. I wiecie, że przyszedł jako Śri Ganesza w swojej pełni. Z tyłu jest Śri Ganesha, z przodu jest Kartikeją, bardzo potężny, jedenaście Rudrów. I to dało Mu najwyższą pozycję. Więc w tym dniu musimy pomyśleć, jak zmartwychwstał dla nas. Bardziej niż On, Jego matka musiała cierpieć na skutek Jego ukrzyżowania - to było zbyt wiele. Ponieważ Ona wiedziała o Nim wszystko. Wiedziała, że to wszystko się wydarzy, i była w ludzkiej postaci jako matka, a Jej jedyny ukochany syn był ukrzyżowany w Jej obecności. Nie powinniśmy gloryfikować krzyża z jednego powodu, ponieważ Chrystus został na nim ukrzyżowany.

Ale krzyż jest również znakiem Czakry Adźńa. Ponieważ ta sama Swastyka, która była czterowartościowa, równomiernie rozłożona, jest wyrażona jako rozwinięty symbol, którym jest krzyż. Więc kiedy gloryfikujemy krzyż, gloryfikujemy naszą Adźńę, przez którą akceptujemy życie poświęcenia i ofiary. A jeśli spojrzymy za krzyż, wiemy, że to zmartwychwstanie. I zmartwychwstanie, które macie urzeczywistnić w tym życiu. Ale teraz porzućcie wszystkie nonsensowne pomysły o waszych poszukiwaniach i bezużytecznych narzekaniach. Poszukiwanie oznacza nie wiedzę o niczym, ale stawanie się czymś. Dlatego Chrystus ukrzyżował się. Zmartwychwstał, abyście wszyscy mogli zmartwychwstać. Więc musicie dziś podziękować Mu za to, że dał wam przewodnictwo zmartwychwstania.

I tylko w tym życiu macie zmartwychwstać i macie zobaczyć na własne oczy swoje zmartwychwstanie - tak jak uczniowie widzieli zmartwychwstanie Chrystusa. To wszystko zostało obiecane i musi się w każdym z was dokonać. Więc powinniśmy się radować i być szczęśliwi, że nadszedł czas na masowe zmartwychwstanie, i uczestniczymy w tak wyjątkowym wydarzeniu, jesteśmy tak szczęśliwymi ludźmi. Porzućcie małe wizje i małostkowe pragnienia, nasze małe, malutkie życia, w których żyjemy jak żaby. Rozwińcie się i pomyślcie, że dziś stajecie przed aktem masowego zmartwychwstania. Nie tylko to, ale nim kierujecie. Więc radujcie się i bądźcie szczęśliwi. To właśnie zrobił Chrystus 2000 lat temu, dzisiaj to my mamy to zrobić. Dlatego Wielkanoc jest dla nas wszystkich wyjątkowym dniem. To naprawdę wyjątkowy dzień, ponieważ w naszym życiu śmierć umarła, a my zmartwychwstaliśmy.

Niech Bóg was wszystkich błogosławi.