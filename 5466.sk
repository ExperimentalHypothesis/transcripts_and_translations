1 januára 1977
Talk to Sahaja Yogis
New Delhi (India)

Je to najvzácnejšia vec, ktorú máme v sebe. Vzácnosť vašej duše je nezmerná, a preto hovoria, že má večnú hodnotu. Pretože je nekonečná. Nemôžete ju zmerať.

Hovoríme, že Boh Všemohúci je „sat-čit-ananda“. Sat znamená pravda. To, čo rozumieme v ľudskej terminológii pod pravdou, je niečo relatívne. Avšak sat, o ktorom vám hovorím ja, je absolútny, je počiatkom všetkých spojitostí, súvislostí. Poviem vám príklad, ako tomu máte rozumieť. Táto Zem má oceány, rieky a všetky možné druhy vôd, môžete povedať. Avšak zem ich všetky obklopuje. Keby nebolo Matky Zeme, nemohla by žiadna z nich existovať. Môžeme teda povedať, že Matka Zem je oporou všetkého, čo na nej existuje. Obopína nás, jestvuje v atómoch, jestvuje vo veľkých horách, pretože prvky sú súčasťou tejto Zeme. Rovnako aj Boh Všemohúci, jeho časť „sat“, pravda, je oporou všetkého, čo je vytvorené alebo nevytvorené.

Ďalší príklad pre sat, snažte sa porozumieť: Puruša, to jest Boh, sa v skutočnosti nezapája do tvorenia, je však katalyzátorom. Príklad môže byť takýto: všetku prácu vykonávam ja, všetko tvorím, mám však v ruke svetlo. Bez svetla nemôžem urobiť nič. Svetlo podporuje moju prácu. Avšak svetlo nijako nezasahuje do toho, čo robím. Rovnako ako svetlo je aj Boh Všemohúci len svedkom.

Jeho ďalšou kvalitou je však čitta, jeho pozornosť. Keď je vzbudená - v sanskrite je na to veľmi dobrý výraz – spurana, pulzovať - keď pulzuje... Keď jeho pozornosť pulzuje, potom začne prostredníctvom svojej pozornosti tvoriť.

A má tretiu kvalitu, ktorej hovoríme „ananda“. Ananda je pocit radosti, ktorý nadobudne vnímaním, prostredníctvom svojho stvorenia. Je to radosť, ktorú nadobudne.

Všetky tieto tri veci, keď sú v nulovom bode, kde sa stretajú, sa stanú Brahmovým princípom, v ktorom tvoria tieto tri veci jeden celok, kde je úplné ticho: nič nie je stvorené, nič sa nemanifestuje, radosť splýva s pozornosťou. Pozornosť dospela k radosti, splynula s radosťou a radosť splynula s pravdou. Tri kvality, takto skombinované, sa rozdelia a vytvoria tri fenomény. 06:37 Ananda, radosť v Bohu, sa presúva spolu s jeho tvorením a s pravdou. Keď sa radosť začne presúvať s tvorením, začne tvorenie prechádzať nadol z prvého štádia pravdy k „asatu“ („asat“ – nepravda, pozn.). Od „satu“ k nepravde, k máyi, ilúzii. A v tom čase sa začne tvorenie na pravej strane. Tvorivé sily začnú pracovať, a keď začnú pracovať, radosť, ktorá je tam obsiahnutá, ktorá je na ľavej strane, ktorá je emocionálnou stránkou Boha, sa tiež stáva hrubšou a hrubšou. Stvorenie sa stáva hrubším a radosť v ňom sa tiež stáva hrubšou. A sat, svetlo Boha, sa tiež stáva hrubším, hrubším a hrubším, pokiaľ nedosiahnu stav, v ktorom je úplná tma tamo-guny, kde je stvorenie tvorivých síl zavŕšené a celý element radosti spí. 

Je to jasnejšie? Pochopili ste teraz Mahakali, Mahalakšmi, Mahasaraswati?

Preto Kristus povedal: „Ja som svetlo,“ pretože on reprezentuje sat, svetlo Boha. A svetlo Boha sa stane úplne hrubé, latentné, mŕtve, keď dospeje do siedmeho štádia stvorenia. Všetky tieto veci prechádzajú hlbšie a hlbšie a stávajú sa hrubšími a hrubšími. To je jedna strana paraboly.

Druhá strana paraboly sa začne, keď stúpate späť k Bohu Všemohúcemu. Spomínaná hrubosť sa stáva ušľachtilejšou a ušľachtilejšou, subtílnejšou a subtílnejšou, jemnejšou a jemnejšou. Pri tomto zjemňovaní napokon zistíte, že svetlo pracuje pre evolučný proces. Hrubšie časti sa postupne stávajú osvietenými. Zistíte, že nižšie zvieratá nie sú natoľko osvietené ako vyššie. Postupne sa aj radosť začne stáva subtílnejšou a, môžeme povedať, krásnou. Ľudské radosti sú omnoho krajšie ako zvieracie. Takže aj radosti zmenia svoju manifestáciu v tom zmysle, že začnete vidieť viac a viac a vám sa dostáva radosti s omnoho väčšími hranicami.  10:35 Napríklad pre psa nemá krása žiadny význam. Decentnosť, mravnosť nemá preň žiadny význam. Takže keď dospejete do štádia človeka, vyviniete do patričnej miery svoj sat, ktorým je vedomie, vyviniete do patričnej miery svoju radosť a vyviniete do patričnej miery svoju kreatívnu činnosť. Keď sa parabola preklopí na druhú stranu, vidíte, ako prechádza tvorivosť Boha do rúk človeka. Vidíte, ako radosť Boha prechádza do rúk človeka a ako jeho svetlo vstupuje do srdca človeka v podobe duše. Je to prekrásne!

A v štádiu, keď ste sa stali ľudskou bytosťou... Ľudia hovoria, že ľudské bytosti majú dušu... Niežeby ju iné tvory nemali, ale svetlo sa rozhorí jedine v ľudskej bytosti. Toto svetlo je príčinou toho, že hovoríme o náboženstve, že hovoríme o Bohu a hovoríme o večných veciach. Je to však veľmi chúlostivé štádium byť ľudskou bytosťou, pretože v tomto štádiu treba poskočiť len trošičku týmto smerom, zatiaľ čo vy začnete poskakovať tým a oným smerom. Spomínaný skok totiž nie je možný, pokiaľ vedomie nedosiahne úroveň, na ktorej sa stanete nezávislými, a kým v tejto nezávislosti nenájdete svoju vlastnú glóriu (veľkoleposť, nádhera, pozn.). Toto je ten stav, pretože vaša glória nemôže byť vašou, pokiaľ nie ste nezávislí. Pokiaľ ste otroci alebo v područí niečoho, čo je hrubé, ako si môžete vychutnať večnú radosť, ktorú máte v sebe? Takže je to na vás, aby ste sa vystavili viac tejto radosti tým, že sa budete stále viac a viac otvárať, stávať sa subtílnejšími a čistejšími, aby ste cítili túto radosť.  Keď to viete, viete aj, že nemôžete po tom, ako ste dostali sebarealizáciu, cítiť, že ste sa etablovali, pokiaľ tieto tri fenomény nezačnú navzájom splývať. Radosť v sebe musíte cítiť prostredníctvom svojho vedomia, inak ju nemôžete cítiť. Povedzme, že nemáte oči. Ako by ste ma mohli vidieť? Keď nemáte vedomie vidieť ma, ako ma môžete cítiť? Ak nemáte vedomie cítiť ma, ako ma môžete vidieť? Ak nemáte vedomie, aby ste ma počuli, ako mi môžete porozumieť? A až keď nadobudnete toto vedomie, len potom sa vo vás prebudí radosť, pretože jedine prostredníctvom týchto subtílnych pocitov vedomia budete absorbovať radosť. Tak ako ste teraz cítili jeho a povedali: „Ó, aké je to nádherné!“ Cítili ste sa veľmi šťastní. Cítite radosť stvorenia, ku ktorému došlo. A človek je koruna stvorenia. 15:29 A čo sa týka „korunovačnej časti“, ide o veľmi krátku záležitosť,  veľmi malú. Jedná sa o veľmi malú vzdialenosť. Možno ju prekonať v okamihu. Ide len o to, že tieto tri veci musia splynúť. A preto zisťujem, že hoci dostanete realizáciu, necítite ticho, pretože ste sa nestali svetlom. Nepocítili ste radosť, pretože ste sa nestali anandou. To je vaša ľavá strana. Vo všetkom je radosť! Len ako ľudská bytosť začnete vidieť radosti v štruktúrach, vo vzorkách. Vidíte kôru stromu, rozviniete ju a vidíte vzory, hovoríte tomu veneer, vy to nazývate drsnosť a hladkosť, a ich súlad. Začnete v hmote vidieť radosť z jej stvorenia. Teraz, po realizácii, začnete cítiť radosť stvorenia. Vrchol stvorenia je ľudská bytosť. A preto si sahadža-jogín musí uvedomiť, že ak chce byť priateľský, ak sa chce zaujímať alebo sa zapliesť s človekom, ktorý je na nižšej úrovni, taký človek mu nikdy nemôže priniesť radosť. Jediná vec, ktorú môže urobiť, je, pozdvihnúť toho človeka vyššie, na svoju úroveň, a umožniť mu, aby tiež cítil rovnakú radosť, ktorú pociťujete vy. Povedzme, že sa muž, ktorý je umelcom, ožení so slepou dievčinou. Aký to má význam? Nemôže sa tešiť z umenia vytvoreného týmto mužom. Takisto, ak sa zaujímate o ľudí zo svojej rodiny, o svojich príbuzných, o svojich priateľov, to základné, najvyššie a najveľkolepejšie, čo im môžete dať, je dať im sebarealizáciu, to jest radosť vašej duše. Nech na nich pôsobí radosť ich duše, ktorá je najcennejšou vecou. A toto je príčina toho, že sa ľudia chvejú, mihocú a že sa cítia stiesnene - veľmi ľahko prichádzajú o svoju radosť. Kvôli maličkostiam, ktoré sú za nami a ktoré sú uzavreté. 

Je ako oceán pred vami a ja som tam a chcem, aby ste do neho všetci vošli a tešili sa. Je to všetko pre vás, všetko bolo vytvorené pre vaše potešenie. Musíte sa stať subtílnejšími a subtílnejšími. Márnime tu veľmi veľa času na veľmi hrubé veci. Všimli ste si to.

Translated by Jana Dallosova