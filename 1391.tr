Shri Ganesha Puja, Cabella Ligure, 13 Eylül 2003.

(Shri Mataji gelip sahneye oturmaları için çocukları davet etti)

Şimdi küçük çocuklarla yüz yüzeyiz. Onlar enkarne olanlar. Onlar büyük ilerleyişinde insanlığa liderlik edecekler. İnsanlıkla ilgilenilmesi gerekiyor.  Onlar geleceğin insanlığı, bizler ise bu günün. Onlara izlemeleri için bizler ne veriyoruz? Yaşamdaki amaçları ne? Söylemek çok, çok zor. Ama Sahaja Yoga ile hepsi uygun bir yol izleyecekler, uygun bir şekilde davranacaklar ve  yüksek sayıda Sahaja Yogilerin gelmesi ile her şey farklı olacak.

Ama onlarla ilgilenmek daha büyük Sahaja Yogilerin görevi, daha iyi ahlak standartlarına sahip olmaları, daha iyi hayatlarının olması, böylece sizin yolunuzu izleyecek akip etsin ve gerçekten iyi Sahaja Yogiler olacaklar. Bu çok büyük bir sorumluluk, belki de bizler farkına varmıyoruz, anlamıyoruz ama yüce ruhların görünümleri olan tüm bu küçük yaratıklar, bu şekilde büyütülmeli, bu şekilde saygı görmeli ve büyük bir ilgiyle sevilmelidir. Bunun anlaşılması gerekir. Daha büyük insanlarla olan problemimiz, onların dikkate değer olduğuna dikkat etmememizden kaynaklanıyor. Onlar için zahmete girilmesi gerektiğini, anlaşılmaları gerektiğini fark etmiyoruz. Haddinden fazla zeki olduğumuzu, çok iyi olduğumuzu ve enerjimizi onlarla boşa harcamamamız gerektiğini düşünüyoruz. Yaşlı insanların sıkıntısı bu.

Ama bu gün, burada Shri Ganesha’ya ibadet etmek için oturduğumuzda, onların hepsinin Shri Ganesha’nın enkarnasyonları olduklarını bilmeliyiz. Hepsine kendilerini daha iyi anlamaları için gerekli özen gösterilmeli. Büyük çoğunluğunun çok iyi davranışlar gösteren ve çok spontane çocuklar olduğunu gördüm ve bazı ne yaptıklarını bilmeyenleri de var. Bu yüzden kendilerinin ne olduklarını anlamaları ve  kendilerine saygı duymaları konusundaki fikirleri onların kafasına yerleştirmek büyüklerin görevi. Aynı şeyi, daha genç kız ve erkek kardeşleri ile de ilgilenmeleri gereken daha büyük Sahaja Yogiler içinde söylemek istiyorum. Sahaja Yogiler dediğimiz bizim ailemizde, her türde, her tipte, her davranışta insanlar var. Tabi ki, sıkı bir disiplin altında tutulmamaları, tek tipleştirilmemeleri gerekir. Farklılıklar içinde bu güzellik olmalı, birbirleri ile bir bütün olmak yönünde hoş bir eğilimleri olmalıdır.

Bunun için ne yapmamız gerekiyor? İşte mesele bu. Daha büyük olanlar bunu başarmak için ne yapmalı? Onların yaşamındaki kalıcı katkımız nedir? Bunun için ilk şey onlara Shri Ganesha’nın kim olduğunu, Ganesha’nın niteliklerinin ne olduğunu, O’nun neyi temsil ettiğini anlatmaktır. Neyi temsil eder, ne nitelikleri vardır? Küçük bir çocuk olmasına rağmen, çok cömert oluşu, çok kibar ve bağışlayıcı oluşu gibi özelliklerini anlamaya başladıklarında, şaşıracaklar. Kendileri de küçük, dolayısı ile onlarda bu tür bir yaşam süreceklerdir.

Burada bazı çocukları çok duyarlı, çok iyi buldum. Kimileri yaramaz, kimileri burada ne yaptığımızı anlamıyorlar. Her ne olursa olsun, sonuçta hepsi çocuk. Bizim yapmamız gereken şey, onlara bakmak, saygı göstermek ve Shri Ganesha hakkında tam bir anlayışlarının olmasını sağlamaktır. Bence herkesin evinde bir Shri Ganesha heykelinin olması gerek, bu sayede çocuklar onu görecek ve  “Bu kim?, “Ne yapıyor?” gibi sorular soracaklar. Sizi nasıl anladıklarını, Ganesha’nın niteliklerini nasıl anladıklarını ve onların bunu nasıl çalıştıracaklarını görüp hayretler içinde kalacaksınız. Hepinizin evinde en azından birer tane Shri Ganesha heykeli bulunması önemli. Bu sayede çocuklarınıza, hepiniz Onun gibi olmalısınız diyebilirsiniz.

Shri Ganesha’nın hangi nitelikleri nelerdir? İffeti anlamayacaklardır, daha çok küçükler. Tüm bu kaliteleri anlamayacaklardır. Ama anlayacakları bir kalite var ki, o da dürüst olmak, dürüst olmaktır.

Zamanla göreceksiniz ki, çok zor çocuklar sakinleşecek, kendini böyle gösterecek. Çünkü bakın, konuşmalarımı anlamıyorlar, ne dediğimi anlamıyorlar. Ama bir şey var ki, eğer bir şekilde sahip oldukları bazı şeyler varsa, bunu göstereceklerdir, bunu çok iyi şekilde göstereceklerdir. Çünkü onlar çok masum ve saflar, masumiyetleri gerçeği onlara göstermeye yardım edecektir.

Umarım hepiniz çocuklarınıza iyi bakıyorsunuz, onlara uygun bir şekilde yol gösteriyorsunuz ve onları pozisyonlarının ne olduğunu hangi kalitelere sahip olacaklarını, neden onlara saygı duyulacağını anlayabilecekleri bir seviyeye getireceksiniz. Onların davranışlarının diğer tüm çocukların davranışlarını  değiştireceğini görüp şaşıracaksınız.

Söylemek istediğim şey, hiç kimse sessiz durduğunuz, sessizce oturduğunuz için çok büyüdüğünü düşünmesin. Ancak Shri Ganesha’nın niteliklerini özümseyebilirseniz o zaman büyümüşsünüz demektir. Ben, yetişkin olmasına rağmen, iffetin ve dürüstlüğün basit kalitelerine niteliklere sahip olmamış insanlar gördüm. Bunlara sahip değiller ve sahip olamazlar da çünkü bunun önemli olmadığını düşünüyorlar.  Bu yüzden, Shri Ganesha’yı içinizde bulmayı sizlere bıraktım.

Onların yanımda olmasından keyif alıyorum, çünkü çok masumlar ve çok sade bir kalpleri var ve onları çok, pek çok seviyorum. Bu nedenle onların yanlış davranışlarından ürkmemeli veya korkmamalısınız. Aksine, çok daha fazla sevgi, çok daha fazla anlayış, büyümek için  çok daha fazla alan hak ettiklerini bilmelisiniz. Umarım zamanla sizin yaşınıza gelecekler, çok büyük Sahaja Yogiler olacaklar. Burada ne yaptığımızı anlayacaklardır. Ben, daha yaşlı insanların dağlar kadar saçmalıklarını gördüm, ama bunlarda öyle şeyler olmayacak. Çok basit, çok tatlı olacaklar ve sevgiyi anlayacaklar.

Şimdi diyeceğim ki, bu çocukların dışarı çıkmalarına ve oynamalarına izin verebiliriz. Birileri onlarla ilgilenebilir, böylece sizlerde daha huzurlu olabilirsiniz. (Kimse kıpırdamaz, çocuklarda sahnede hareketsiz oturmaya devam ederler). Onları kim dışarı çıkartacak? (Shri Mataji güler)


Bana çiçek verebilirsiniz. Eğer çiçekleriniz varsa, onları alayım. (Çocuklar çiçeklerini vermeye başlarlar, her birisi çiçeğini verdiğinde, Onun –“Teşekkür ederim. Çok teşekkür ederim.”  deyişini duyuyoruz. (Avinash, anneleri çocuklarını Shri Mataji’nin istediği gibi oynamaları için dışarı çıkartmaları konusunda cesaretlendirmek için konuşma yapar. Yuva Shakti’lerden de yardım etmelerini ister.)

