23 Şubat 1977
Public Program
New Delhi (India)

Ve dün zaten Kundalini hakkında iki saat boyunca konuştum. Konuşmamı dinlemek isteyenler, Bay Rai ile görüşüp bir zaman ayarlayabilir ve onu gelip (kaydını) dinleyebilirler. Ama bugün, otonom sinir sistemimizi yöneten üç güç ve tüm bu otonom davranışlarımızı denetleyen yedi adet merkezden bahsettikten sonra, evrimimizin farklı aşamalarının kilometre taşları olan ... merkezler, evrimimizden sorumlu olan, bizi yönlendirerek, bize liderlik ederek evrimleşmemize yardımcı olan Deitylerin sembollerini taşırlar. Tüm bu eylem sahaj şekilde olmuştur. Dün size söylediğim gibi, 'sahaja': 'saha' - 'ile' anlamına gelir, 'ja'ise -'doğmak' anlamına gelir, sizinle birlikte doğan. Bir tohumda, ağacın ve gelecekte ortaya çıkacak tüm ağaçların tam haritası mikroskobik olarak onun içine yerleştirilmiştir. Aynı şekilde, varlığımızda da tam bir haritası içimize yerleştirilmiştir. Amoeba durumundan veya daha da öncesinden, insan olabilmek için oldukça uzun bir yol kat ettik. Bugün size normal insan bilincinin ötesinde ne olduğunu anlatacağım. İnsanı bütünlüğü içinde anlamamız gerekir. Bilinmeyen her şeyi bilmek çok gereklidir, çünkü bilinmeyen her şey Tanrısal değildir. Bilinmeyen her şeyi Tanrısal bir güç olarak yanlış anlamamalıyız. Ve insanın bütünlüğünü anlamak için zihninizi açmanız, bir bilim adamının bir hipotezi dinlediği veya anladığı gibi Beni dinlemeniz gerekir. Daha sonra, eğer siz aydınlanmışsanız – durum, yani “eğer böyleyse”; Bu, bazı insanlar için çok büyük bir “eğer”dir, bazıları içinse değildir – hepiniz tanıklık edebilir, bulabilirsiniz, ama bir bilim adamı olarak zihniniz açık olmak zorundadır. Fanatikseniz, bilim meraklısı bir kişi olsanız bile, bunu anlayamazsınız. Bilim sevgi hakkında hiçbir şey bilmez, din hakkında hiçbir şey bilmez, reenkarnasyon hakkında hiçbir şey bilmez. Ama bugün, çalışan tüm güçlerin sentezi olan bir Güç'ün varlığı kanıtlanabilir. Ve her şeyi kaplayan Tanrısal sevginin gücü vardır. Ama bunun için daha süptil bir kişiliğe sahip olmalısınız. Bu kaba insan dikkatinizle bunu anlayamazsınız. Daha süptil bir varlık olmalısınız ve bu süptil varlık olmak için, bu olayı kendiliğinden gerçekleştiren bir mekanizma ile zaten kutsanmışsınız. Bu sahaja’dır, o kendiliğindendir, çaba gerektirmez. Birisi bunu tetiklemelidir. Dün, tüm çakraları, isimlerini, Deitylerini ve bu üç gücü oldukça ayrıntılı bir şekilde anlattım, ama bugün size bu sınırların ötesinde, insan bilincinin ötesinde ne olduğunu anlatacağım. Psikoloji konusu diyebilirsiniz, ancak psikoloji çocuk bilim gibidir ve bilgisi çok sınırlıdır, çünkü dışarıdan araştırma yapıyorlar. Dışarıdan gelip şeyleri gördüğünüz anlamında, objektif bir bilgidir. Bir şeye dokunup "Bu budur" dersiniz. Sonra başka bir şeye dokunup "Bu şudur" dersiniz. Altı kör adamın bir fili anlamaya çalıştığı hikayeyi duymuşsunuzdur. Dün size söylediğim gibi, ışığı yakıp insanın tam, bütünsel resmini net bir şekilde görebileceğiniz bir yöntem olabilir. Bu resimde o kısmı gösteremedim ama hepinizin bildiği gibi, insan zihninde farklı bilinç katmanları vardır. Şu anda beni dinliyorsunuz, bana dikkatinizi veriyorsunuz, Chitta'nız bana yönelmiş durumda. Bu dikkat, bilinçli zihindir. Benim söylediklerimin, bilincinde olduğunuzu biliyorsunuz. Her an beni dinliyorsunuz. Şu an, bu an, şu an, olduğu gibi kayıp gidiyor, Şu an geçmiş oluyor ve gelecek geliyor. Her an yok oluyor ve yeni bir an geliyor. Şu anı durduramazsınız, dikkatinizi şu anda durduramazsınız. Şimdi, şu anda olmak, bunu olamazsınız, zorluk budur. Ya geçmişi ya da geleceği düşünürsünüz, ama şimdiki anı, şu anı düşünemezsiniz. Yani, basitçe söylemek gerekirse, geçmişimiz ve geleceğimiz var. Geçmişe, bilinçaltı zihin diyorlar. Bilinçaltı zihni bazen psişe olarak da adlandırıyorlar. Psişe ile neyi kastettiklerini bilmiyorum, çok kafa karıştırıcı, ama bizim bir bilinçaltı tabakamız var, burada topladığımız her şeyi, deneyimlerimizi, şartlanmalarımızı, her şeyi sakladığımız bir bilinçaltı tabakası var. Bu iş, Mahakali'nin gücüyle çalışan ve Ida Nadi olarak bilinen sol kanaldan yapılır. Bu kelime, İngilizce bilen bilim adamlarını şok etmemelidir. Mahakali gücü, tüm deneyimleri, şimdiki zamandan geçmişe gelen tüm düşünceleri depolayarak çalışır, bu Mahakali gücü tarafından yapılır. Geleceği düşünmek, geleceği planlamak, geleceği organize etmek, Pingala kanalı aracılığıyla hareket eden Mahasaraswati'nin sağ tarafındaki güç tarafından yapılır. Kaba formda bunlar sol ve sağ sempatik sinir sistemleri olarak ifade edilirler. Ancak bir doktor için her iki sistem aynı anda çalışır. Bunlar o kadar birbirine bağlıdır ki, kendilerine atanan iki farklı işlevi doğrulamak çok zordur, çünkü yöntemler ve yollar çok kabadır. Sol taraf duygusal varlığımıza, sol alt taraf fiziksel varlığımıza hizmet eder. Buna psikosomatik taraf diyebiliriz. Sağ taraf, fiziksel varlığımızın alt kısmına, ve sağ üst taraf ise düşüncelerimize hizmet eder. Sushumna'nın orta – merkez, kanalı, beslenmemizi sağlayan tamamen bağımsız bir sistemdir. Başlangıçta, bir kişi içmek istediğinde, tüm parasempatik faaliyetler Sushumna olarak bilinen bu kanalın süptil etkisiyle gerçekleştirilir ve etki eden güç, Mahalakshmi olarak bilinir. Bu güç bizi geliştirir, bize Dharma verir, besin kaynağıdır. Kimya okuduysanız, periyodik tablonun tamamının ne kadar şaşırtıcı bir şekilde düzenlendiğini bilirsiniz. Karbon, tıpkı Ganesha gibi dört elli, dört değerlikli bir element olarak yerleştirilmiştir. Periyodik tablonun ayrıntılarına girmek istemiyorum, ancak o kadar iyi düzenlenmiştir ki, her bir elementin, her atomunun son çemberinde sekiz proton bulunmalıdır. Dörtten az veya fazla olursa, negatif veya pozitif element haline gelirler. Ne muazzam bir planlama! Ve Tanrı'nın olmadığını söylediğimiz zaman, böylesine muazzam bir planlamanın tesadüf eseri gerçekleşemeyeceğini anlamalıyız. Rastlantı yasası ile bu iş yürümez. Tamam, Tanrı'yı unutun, çünkü Tanrı'dan bahsederseniz bilim adamları şok olurlar. Ama O var ve bunlar, varlığımızda bu üç eylemi gerçekleştiren O'nun üç gücü’dür. Birincisiyle geçmişimizi, İkincisiyle geleceğimizi inşa ederiz ve merkezdeki Sushumna Nadi ile bilinçli zihinde var oluruz. Gelecek ve geçmiş sorunu, dün size söylediğim gibi, bu beyin bir prizma şekli aldığında ve bu güçler beynin her iki tarafına girdiğinde, bir kısmını kaybettiğinde, özel bir yöntemle insanlar için yaratılır. Sağ taraftan giren, sol tarafa geçerken sol tarafta bir şey kaybeder. Bu, dışarıda kaybeden Mahakali gücüdür, bu geçmişe tepkidir. Siz birini görürsünüz, ben bu beyefendiyi görüyorum, aniden onunla olan geçmiş deneyimlerimi hatırlıyorum. Onun tüm geçmişi, o kısımdan Bana gelir. Ve tepki olarak, beynimde bir süperego, bir şartlanma geliştiririm, bunu diğer tarafta balon gibi gösterdim. Süperego ve egonun nasıl geliştiğini, küçük bir çocukta nasıl geliştiğini anlamanız için basit bir örnek vereceğim. Bir çocuk annesi tarafından emziriliyor ve tam bir mutluluk içinde, annesiyle bir bütün, tam anlamıyla bundan keyif alıyor. Aniden anne çocuğu bir taraftan diğer tarafa alıyor, çocuk bunu sevmiyor. Çocuk bu durumu sevmiyor ve ayağını oraya koyuyor. Bu egonun gelişmesidir. Kendini ortaya koyuyor. Ego, beynin sol tarafında yavaş yavaş gelişir ama öne çıkar. Çocuk daha sonra annesi tarafından düzeltildiğinde, annesi ona şöyle der "Yapma, böyle yapma" der, ve çocuk şartlanır. Bunun üzerine çocuk bunu kabul eder ve tepki olarak süperego beynin sağ tarafında gelişir ve yaklaşık on iki yaşında dili de güçlendirici bir unsur olarak devreye girerek yavaş yavaş onu kaplar. Ve burada, tamamen bir araya geldiklerinde, bir insan yumurtaya dönüşür, bir artikülasyon gerçekleşir, herkes ayrı bir kişilik geliştirir. O, falan filan bey, o filan falan bey, o falan filan bey ve yanlış tanımlama başlar. Bizim maruz kaldığımız birçok yanlış tanımlama vardır, biz bunlara 'mitia' diyoruz, bunların mit olduğunu biliyoruz, bizim adımız. Tanıdığım insanlar var, birinin adı Dharamdhar'dı (Dharma’yı destekleyen) ve o, şimdiye kadar doğmuş olan en büyük adharmiydi. Çok fazla yanlış tanımlama var. İsimlerimize bağlıyız. Biri size "Sen Bay Falan, sen çok kötü bir adamsın" derse, çok incinir ve kötü hissedersiniz, öfkeniz yükselir, "Ne diyorsun? Bu benim ismim." deriz. Hayatımız boyunca pek çok yanlış tanımlamaya bağlanırız. Mitler birikmeye başlar ve biz bu yanlış tanımlamalarla kaplanırız. Ego ve süperego, tüm bilgeliğimizi tamamen örtbas eder. Yani ego, bir yan ürün olarak ortaya çıkar diyebilirim, ya da sağ kanalın aşırı aktivitesi sonucu ortaya çıkar diyebilirsiniz. Bu aktivitenin dumanları, bir fabrikada olduğu gibi, egoda birikir. Sol kanalın aktivitesi ise süperego'yu biriktirir. İşte bu şekilde beynimizde ego ve süperego gelişir. İşte insan böyle bir varlıktır. Bilinçaltı faaliyetlerini denetleyen Mahakali gücü, bilinçüstü faaliyetlerini denetleyen MahaSaraswati gücü ve bilinç faaliyetlerini denetleyen MahaLakshmi gücü vardır. Şimdi, bunun ötesinde, bizim farkında olmadığımız bölgeler vardır. Sol tarafta, Mahakali bölgesinin ötesinde, kolektif bilinçaltı zihin bulunur. Kolektif bilinçaltı zihin, tüm ölülerin toplandığı yerdir, yani bu kolektif bilinçaltıdır. Mahasaraswati kanalının ötesinde, bu bölgenin ötesinde, kolektif bilinçüstü zihin bulunur. Biz bunun bir parçasıyız, ancak bunun bilincinde değiliz. Bunun farkında olmadığımız için, bizim için bunu hala bilinçdışı olarak adlandırabiliriz. Şimdi, Sushumna'nın merkezi yolunun ötesinde, bilinçli zihnin ötesinde, kolektif bilinç yatmaktadır. Bu, Sat Chit Anand olarak bildiğimiz, her şeyi kaplayan bilinçtir. O her şeyi kaplar. Aşağıda size gösterdiğim Mooladhara Çakra'nın altında, cehennemin en korkunç bölgesi yatmaktadır. Orası vardır. O, oradadır. Buna inanmayabiliriz ama oradadır ve bu kanıtlanabilir. Size söylediğim gibi, kolektif bilinçaltında, öldüğümüz zaman oraya gireriz. Normalde, bu anormal değil, normal olarak. Hayatında son derece mutsuz olan, işkence ve baskı gören, çok sefil hale getirilen ve kalplerinde kin tutan insanlar, öldüklerinde hala intikam duygusu taşırlar ve herkesi sefil bir kişiliğe dönüştürmek isterler. Etraflarında mutluluk göremezler. Bu tür insanlar, öldüklerinde bile, kolektif bilinçaltına girmeyen bu alanda kalırlar. Kolektif bilinçaltı, ölümü bir geçiş olarak kabul etmiş normal bir kişiliği alır. Aslında, öldüğümüzde gerçekten ölmeyiz. Sadece bir parçamız, toprak elementi ve su elementinin bir kısmı düşer. Ancak bu bedeni oluşturan diğer elementler: farklı koshalar* artı dışarı çıkan Kundalini ve yükselen Atma, hepsi bir araya gelerek ruh olarak adlandırılabilir, hepsi kolektif bilinçaltına girer ve gittikçe küçülmeye başlar, kolektif bilinçaltının o bölgesine, gittikçe küçülmek üzere yerleştirilecekleri yere. Ama öldükleri zaman, size söylediğim gibi, büyük arzular ve şehvetle dolu, çok ahlaksız ve alçalmış insanlar, alkolizm, uyuşturucu ve sekse düşkün, hayatlarını sefil hale getiren, kendilerine karşı şiddet uygulayan, ama başkalarına karşı şiddet uygulamayan, saldırgan olmayan ama saldırıya uğrayan, intihar eden insanlar, onlar belirlenen yere gitmezler, etrafta dolanırlar ve bazıları gerçekten çok işgüzardır. Diğer ruhlara işkence etmeye çalışırlar. Bu dünyada gördüğünüz tüm akıl hastaları, bu varlıkların takıntısından veya onları ele geçirilmesinden muzdariptir. Biz onlara bhoot ve pishacha diyoruz. İnsanlar bhootlara inanmadıkları için, siz buna inanmayabilirsiniz. İster inanın ister inanmayın, ama onlar var. Bu insanlar hırslı insanlar değil, ama kurnazlar, gizemliler, ama korkaklar. Bu yüzden bu tür insanları bulmaya çalışırlar, bu tür insanların ruhuna girerler ve onları daha da kötü hale getirirler. Hayatlarını sefil hale getirirler ve bu tür insanları tamamen anormal hale getirirler. Psikoloji bu tür anormal insanları tedavi etmeye başladığında, belki de ne yaptıklarını bilmiyorlardır. Psikologlar, bu tür anormal insanlarla temas kurduklarında, kendileri de etkilenir veya kirlenirler. Bu ahlaksız, alçak, şehvetli, seksi insanlardan etkilenirler ve kendileri de anormal hale gelirler. Normal insanlarla nadiren ilişki kurdukları için, tamamen anormal teoriler üretmeye başlarlar: anormal bir kişilik normal bir kişilik olarak sunulur ve herkes tarafından kabul edilmesi sağlanır. Bu yüzden, arzularınızı bastırmamalısınız, bu arzular konusunda çok açık ve tamamen özgür olmalısınız teorisiyle başlarlar. Tamam, böyle devam edin. Ancak, böyle davrananların başka bir tuzağa düşüp egoist olabileceğinin, insanlığın diğer yüzünün farkında değiller. Bu, egolarının bir yolculuğu olarak başlar, sonra o kadar egoist olurlar ki, aziz nedir, Tanrı nedir, kutsallık nedir, unuturlar. Kutsallığın ne olduğunu unuturlar. Batı ülkelerinde olan şey budur. Belki de savaş. Savaşta o kadar çok insan öldürüldü ki, bu insanlar ele geçirilmiş olmalı. Ve bu tür hastalar psikologlara gitmiş olmalı ve bu psikologlar, onlarla din hakkında konuşursanız, ruhun şartlandırıldığına dair bu benzersiz fikirleri ortaya atmış olmalılar. Ruhun şartlandırıldığına şüphe yok. Bir çocuğa sürekli "Bunu yapma, şunu yapma" derseniz, çocuk şartlanır, buna şüphe yok. Bir kişiyi çok fazla disipline ederseniz, şartlanabilir, buna şüphe yok. Ama siz kendiniz örnek bir insansanız, anne ve baba, her ikisi de iyiliğin örneği ise, çocuk bunu şartlanmadan kabul eder. Bu, evrimin orta yoludur. Bu yüzden ailenin her ulusun, en önemli birimi olduğunu söylüyorum. Evlilik kurumunun kutsallığını, saygınlığını ve büyüklüğünü korumak için her tür çaba gösterilmelidir. Bu yüzden tüm enkarnasyonlar, evli insanlar olmuşlardır. Guru Nanak ve tüm bu insanlar gibi, gurular bile evlenmiş ve normal bir evlilik hayatı sürmüşlerdir. Batı'ya giderseniz, onların yaptıkları aptallıklara ve saçmalıklara şaşırırsınız. Ne kadar aptal bir hale geldiklerine inanamazsınız. Bu konuda onlardan öğrenecek hiçbir şeyimiz yok. Ailelerini parçaladılar, eşlerinden boşandılar. Tamam. Şimdi kadınlar kocalarından boşanıyor. On erkek on kadını boşuyor, sürekli birbirleriyle evleniyorlar, enatala [sonsuzluk] içinde yaşıyorlar ve çocuklar uyuşturucuya başlıyor. Ne güzel bir toplum. Koca eve geliyor, karısı ortadan kaybolmuş, boşanmak istiyor ve kadın, "Kocamı sevmedim, uyuşamadık" diyor. Ve psikologlar, onların kaos dolu bir toplum oluşturmalarına çok güzel bir şekilde yardımcı oluyorlar ve din, insanları şartlandırdığı için çöpe atıldı. Eğer sahte bir dinse, baskıysa, öyle olur. Örneğin, Hristiyanlık, bu insanların takip ettiği Bu gibi şeyleri asla vaaz etmedi. İsa hiçbir zaman herhangi bir tür sanyasa'dan bahsetmedi. O kendisi büyük bir bekâr kişilikti. O bir enkarnasyondu. Ama Onun annesi evliydi ve O düğünlere katılırdı. Ancak Roma Katolikleri, tam bir bekâr hatyatı vaaz eden baskıcı bir kurum kurdular. Martin Luther ortaya çıktı ve "Hayır, bu yanlış, bu kendiliğinden olmalı" dedi. O haklıydı. O noktada haklıydı, ama İsa Mesih'in annesini tanımadığı için hata yaptı. Bu en büyük hataydı, çünkü bekârlık duygusunu nereden alırsınız, kutsallık duygusunu nereden alırsınız, hangi ilişkiden? Anne ve oğuldan. Hıristiyanlık o ülkede bu şekilde mahvoldu. Dün size söylediğim gibi, İsa Mesih'in seks resmini yapıyorlar. Böyle bir resmi hayal edebiliyor musunuz? Bu ülkede buna tahammül edebilir misiniz? Yani bunu bize öğretenler aslında şeytan tarafından ele geçirilmiş insanlar. Psikologların çoğu şeytan tarafından ele geçirilmiş ve sadece anormal insanlarla uğraşıyorlar ve bu fikirleri normal insanlar için, normal bir hale getiremiyorlar. Ama bunu yaparak anormal kişilikler yaratmışlar ve siz o ülkede her tür absürt şeyi görebilirsiniz. Doksan yaşındaki bir kadının on dokuz yaşındaki bir erkekle aşk ilişkisinin olması gibi. Bu ülkede böyle bir şey düşünebilir misiniz? Orada bu çok yaygın bir şey. İngiltere'de bir yasa var, düşünün, İngiltere o kadar geleneksel bir yer ki, bir baba kızıyla, anne de oğluyla kötü ilişki kuramaz. Bu bir yasa. Bizim böyle bir yasaya ihtiyacımız yok. Yani, pislik yiyemezsin diye bir yasa olamaz. Böyle bir yasa yapamazsınız. Yani, insanlar bunu bilirler. Ama onların bir yasası var. Şimdi sorun şu ki, psikologlar sayesinde, Onlar bu yasanın kaldırılmasını istiyorlar, Bu sayede, bu konuda istediklerini yapmakta özgür olacaklar. Buna ne dersiniz? İnanamazsınız ama gerçek bu. Burada bir bakan vardı, Bay Vidya Rao, Amerika'ya gitti ve ben Amerika'ya giderken Bana korkunç bir deneyim yaşattı. Dedi ki "Oraya gitmeyin, Sizi asla anlamazlar, Anne. Lütfen gitme. " Ben de "Ne oldu?" dedim. O da "Kızımı görmeye gittim. O şehir dışında yaşıyordu, ben de 'Onunla burada kalacağım ' dedim. Ev sahibi kadın 'Hayır, babanla bunu yapamazsınız' dedi. Ben 'Ne?' dedim. 'Hayır, hayır, o kalamaz. Başka herhangi bir erkek kalabilir ama baban kalamaz.' dedi. 'Onunla yatamazsın.' dedi. Ona büyük bir tokat attı. Ama bu adam çok pis sözler söyledi. Nerede böyle şeyler yapıyorlar? " Şu anda bunları anlayamıyor. Onlar da bunu hiç anlamadılar, çünkü psikologlar bunu hiç kabul etmediler... Tanrıya şükür, onların psikolojisini okuyacak kadar İngilizce bilmiyoruz. Vaazlarıyla bu masum insanları mahvediyorlar! Şimdiye kadar bilinen tüm korkunç vaizlerden daha kötüler. Sol tarafta bulunan Kundalini hakkında çok az bilgiyle, böylesine harika bir yeri, böylesine harika insanları mahvettiler. Amerika ve İngiltere'de pek çok aziz doğmuştur. Bütün bunları görmek beni ağlatıyor. Bu insanlar, onlara özgürlük dedikleri hikayeleri anlatarak ve düşüncelerini disipline etmenin şartlandırma olduğunu söyleyerek, hepsini mahvettiler. Ama onlar anlayamadıkları bir model aracılığıyla disipline ettiler. Şimdi size ülkemizde de insanların bu varlıkları nasıl kullandığını anlatacağım. Bu ülkede en büyük azizlerimiz ve en büyük enkarnasyonlarımız vardı, buna şüphe yok, buna katılıyorum, ama en büyük haydutlar da var. İki tane uç. Diğer tarafta ise bilinçüstü insanlar var. Bunları bir araya getirip, yaptıkları çeşitli şeyleri anlatacağım. Her zaman büyük planlar yapan ve büyük düşünceler içinde olan insanlar, "Bunu ne yapacağım, şunu ne yapacağım" diyenler, arzularını gerçekleştiremeyenler, arzularıyla tamamen özdeşleşmiş ve çok egoist olanlar. Kadınlara karşı da güç sarhoşudurlar. Etraflarında birçok kadın olmasını isterler, kadınlar da etraflarında birçok erkek olmasını ister. Her türlü şeyi görürsünüz, tüm bu karmaşık tipler. Bu tür insanlar bir eşle, bir koca ile yetinmezler, hepsi anormaldir. Ayrıca, Napolyon gibi, kendilerini hudutsuz sanan ve sahte hırslarıyla özdeşleşmeye çalışan egoist insanlar da vardır, Hitler gibi. Öldüklerinde, onlar diğer tarafa, sağ tarafa, bilinçüstü tarafa giderler. Çok dinamik insanlardır ve çok saldırgandırlar. Sizi ele geçirebilirler de. Ve onlar tarafından nasıl ele geçirildiğinizi bilemezsiniz, çünkü iki tür insan vardır: biri ahlaksız, diğeri saldırgan. Bu yüzden, her zaman öğrenmek için fırsat bekleyen haydutlar, bu varlıkları kendi amaçları için kullanırlar. Nasıl yaptıklarını anlatmamı istiyorsanız, bu biraz fazla olur. Bir yöntemleri var, Bhoot Vidya, Smashana Vidya, Preta Vidya olarak bilinen, onlar mezarlıklarda çalışıyorlar. Ben her şeyi biliyorum, ama sizin bilmenize gerek yok. Bu varlıkları yakalayıp, vücutlarının bazı kısımlarını, özellikle kafatasını ve benzeri kısımlarını kontrol ederek onları kontrol altına alırlar. Ananda Mardini diye birisi vardı biliyorsunuz ve daha fazlası ortaya çıkacak. Onları birer birer göreceksiniz, yavaş yavaş ortaya çıkacaklar. Bu insanlar, bazıları bilinçüstü, bazıları bilinçaltı olan varlıkları güçleri altına alırlar ve onlar aracılığıyla insanları ele geçirmeye çalışırlar. Ravanna gibi birisi vardı. Ravanna hipnotize etme yeteneğine sahipti. Tüm hipnoz, ESP (Duyu Dışı Algılama) dediğiniz her şey, tüm bu olağanüstü şeyler, bhootlar, ahlaksızlar, çok kötü varlıklar olabilen bu varlıklar tarafından yapılıyor. Londra'da Late Doctor Lang's International Curative Center (Uluslararası Tedavi Merkezi) adında bir kuruluş var. "Late" yani "merhum" demek. Peki bu "Tedavi Merkezi" nedir? Bu Doktor Lang öldüğünde, hemen uygulamak istediği bir şey keşfetmişti. Yani, bu onların broşüründe yazıyor, bir düşünün. Açık bir şekilde yazıyor, gizli saklı bir şey yapmıyorlar. Tanrı falan demiyorlar, şükürler olsun. Başkaları Tanrı diyor ama onlar açıkça "Hayır, öyle değil, bu bir ruh" diyorlar. " Bir şekilde Dr. Lang'ın ruhu, Vietnam'da savaşan bir askerin vücuduna girdi. Bunu broşürlerinde yazmışlar, ben uydurmadım. Ve bu ruh adama şöyle dedi: "Git ve oğluma söyle, ben falanca filancayım ve kliniği, ameliyathanenizi açın." Bu ruhun ele geçirdiği adam gidip, bunu oğluna söyledi ve o çok şaşırdı ama ona o kadar gizli bilgiler verdi ki, oğlu bu bilgileri kabul etmek zorunda kaldı ve merhum Doktor Lang'ın Curative International Center'ını açtılar. Bu şekilde işler yoluna girdi. Bu tür bir ruh hali içinde ölen birçok doktor da, bu organizasyonun aracılığıyla çalışmaya başladı. Şimdi şöyle diyorlar: "Eğer bir hastalığınız varsa bize haber verin, size belirli zaman vereceğiz; o zaman her şey yoluna girecek. "Tam o tarihte, o saatte adam Titremeye başlar, "Ho, ho, ho, ben bir bhootum. "Vücuduna bir şey girer ve o kişi sorunlarından kurtulur. Ama beş, altı yıl sonra o adam hurda bir araba gibi gürültü çıkarır. Ve şimdi tamamen bitmiştir. Sözde Dr. Lang'ın korkunç kurumundan gelen birçok hastam oldu ve onları iyileştirmek çok zor çünkü o kadar korkunç, ahlaksız ruhlar ki bu insanların bedenlerini terk etmek istemiyorlar. Bu ruhları birçok hile için kullanabilirsiniz. Bu çok yaygın bir şey. Grubumuzda, buna benzer böylesi bir adamın müridi olan bir kadın vardı, yanında yılan falan taşırdı. Bana geldi, ona aydınlanmayı verdim, ama o iyi değildi. Ona dedim ki, "Bu korkunç gurunu ve sözde güç sahibi insanlardan biri olma hırsını bırakmalısın. Eğer bunu kabul edersen, o zaman bu aydınlanma kalacak, aksi takdirde yok olacak. "Beni dinlemedi. Amerika'ya giderken ona dedim ki, "Hanımefendi, dikkatli olun. O güçleri alacaksın ama onları kabul etmemelisin.” O da “Hayır, asla kabul etmem, bu ölü güçleri istemiyorum, bunu istemiyorum, Yüce olanı istiyorum, Parama'yı istiyorum” dedi. Ben de “Tamam, göreceğiz” dedim. Ama o elinden kumkum ve pirinç çıkarmaya başladı, bu da ona bunun iyi bir fikir olduğunu düşündürdü. Şimdi kendi merkezini kurdu, etrafa bir şeyler dağıtıyor. Her türlü sihirli şeyleri göstermeye başladı. Sonunda kazanacak olan atın numarasını verdi. Elinde büyük bir sopa vardı, ona gelenleri dövüyordu. Şeytani bir kişiliğe büründü, yüzü korkunçtu. Yüzü o kadar korkunçtu ki, geri döndüğümde onu tanıyamadım. Bu kadının tüm bu mucizeleri yaptığını söylediklerinde çok utandım, ne yapacağımı bilemedim. Oraya benim fotoğrafımı asmıştı ve Ben uzun zaman önce o fotoğraftan kaybolmuştum. Geri döndüğümde, Beni evine çağırdı, binlerce insan getirmişti. Böyle insanlar için binlerce insan vardır, çünkü atların numaralarını doğal olarak söyleyebilirsin, anlarsın. Burada daha az var ama o kadının binlerce takipçisi vardı. Ayaklarımı yıkadı ve her şeyi yaptı. Çok utandım, evinde tüm o varlıkların çok güzel hareket ettiğini, kadını nasıl ele geçirdiklerini alay ederek Bana söylediklerini görebiliyordum. O yüzden ona, Bana geldiği zaman, Bu şeylerin onun gücü olmadığını söyledim. Hayatının şokunu yaşadı. "Şimdi önümde bildiklerini söyle," dedim. O da başka birine anlatmaya başladı, "Senin şöyle bir evin var, böyle bir evin var." Adam, "Hayır, hayır, öyle bir şey yok, hepsi yanlış" dedi. O da orada oturan başka birine, "Senin ofisinde şu isimde bir adam var" dedi. "Adam, "Öyle bir şey yok, hepsi yanlış" dedi. O da ayaklarıma kapandı ve "Anne, tüm güçlerimi benden aldın mı?" dedi. Ben de ona, "Oh, çocuğum, bunlar hiçbir zaman senin güçlerin olmadı. Seni başımın üstüne koyardım, seni severdim, öperdim, ama bunlar senin güçlerin değil, bunlar başka birinin güçleri ve onlar öylece yok oldular. O daha da kötüleşti ve Anne, lütfen onları yok et" dedi. Ama daha sonra eve döndüğünde, binlerce öğrencisi tüm bunları öğrenmek için onu bekliyordu. Ne büyük bir baştan çıkma. O devam etti ve şimdi akıl hastanesinde. Ve tüm onun müritleri Thana'yı dolduracak, Bunu görüyorum. Thana hastanesi çok kötüdür. Ondan etkilenenlerden bazıları Bana geldiler, Ben onlara ne yapacağımı bilemedim. Benim için çok baş ağrıtıcı bir durum. Onları birçok şekilde çözebilirsiniz. Sadece bununla değil, bu varlıkları kullanabileceğiniz birçok yol var. Ama orada oturan normal bir insan için, aniden elime bir yılan gelirse, "Oh, Mataji buradaki en güçlü kişi. " Kendi gözlerimle gördüm. Dışarıda bir yerde bir büyükelçi ile karşılaştım, boynunda nikel bir şey takıyordu ve ona bunu veren adama övgüler düzüyordu. "Neden nikel? En azından elmas olmalıydı. Sonuçta sen bir büyükelçisin." dedim. Biraz incindi, bilirsiniz. Ben de, "Sen ulusun seçkinlerinden birisin, aptal gibi bu nikel şeylerin peşinde koşuyorsun? Bunları istemeye mi gittin?" dedim. O da, "Hayır, ben Yüce Olan'a gittim" dedi. Ben de, "O zaman neden bunu onun yüzüne fırlatmıyorsun?" dedim Bana bir başkası geldi. Elinde elmas bir yüzük vardı. Zengin adam, çok, çok zengin ve Ben, “Kaç tane elmas yüzüğün var?” dedim. Sadece zenginler; “Huh. ” Yoksa neden ekonomik sorunlarımızı çözmüyorlar ki? Kolay şey, elmas getirin, sorunları çözün. ”Şimdi bilim adamları, eğer bhootların var olduğunu nasıl söyleyebileceğimi bilmek istiyorlarsa, Bana inanmayacaklar. Bu yüzden ortaya çıkarıyorlar. Bu beyefendi bana elmas yüzükle geldi, “Oh, bu benim elmas yüzüğüm.” “Çok güzel, şimdi benden ne istiyorsun? Benim elmasım yok” dedim. “Hayır Anne, ben sadece Yüce Olan'ı istiyorum.” dedi. “Ama neden o yüzüğü aldın? Yüzüğü piyasadan satın alabilirsin. Kaç tane var?” “Çok var.” dedi. "Tanrı'yı piyasadan satın alabilir misin?" O bir kaçakçı, her şeyi var ve Guruji'nin buna hiçbir itirazı yok, Guruji, kendisi de viski içiyor. Ve bu beyefendi, Guruji'nin büyük bir hayranı, o da viski içiyor. Guruji, kendisine iki veya üç şişe yabancı viski verdiği sürece bu duruma aldırmıyor. Sonra Mataji'ye geliyor. Mataji soruyor, "Şimdi neden ben efendim? Ben ne yapacağım?" O dedi ki, "Mataji, bir sorunum var." Ben, "Sorun nedir?" dedim. "Çok fazla elmas kaybediyorum. " "Oh. Peki ya karın?" "Oh, o kendini tamamen ona adamış, Gidip, aylarca orada kalıyor. Kocası, çocukları, hiçbir şey umurunda değil. Oh, kendisini Guruji'ye adadı!" Bunun üzerine karısını Bana getirildi. Kadın tamamen ele geçirilmişti. "Oh Tanrım," dedim, "Şimdi bu kadına ne yapacağım? Ona ne soracağım?" Sonra onun bhoot'unu çıkardım, birçok şey yaptım ve çıkardım. Kadın bir doktordu. Ona, "Sen bir kadın doktorsun, ne yapıyordun?" diye sordum. O da, “Bilmiyorum. İçimden bir ses bunların hepsinin sadece taş olduğunu, bunları Guruji'ye vermemi söylüyor” dedi. “Bunlar senin için taş mı!” dedim, “Deli kadın, bunlar senin için taşsa, evli bir kadın için elmaslar da taş demektir, o zaman bunlar, Sanyasi olduğunu iddia eden senin Guruji'nin için toz olmalı ! Neden bu taşları ona veriyorsun? Kocana söyledin mi?” dedim. “Hayır, ona hiç söylemedim.” dedi. Bu durumda kocam, polise bildirecekti ve Guruji'nin başı belaya girecekti” dedi. Ama tüm bunlara ve kocasının üç kez kalp krizi geçirmesine rağmen, kocasının iyileşmesi için tekrar Bana geldiler. Elmaslar kayboldu ama karısı o beyefendiden hiç kurtulamadı. O kadar ele geçirilmişlerdiler ki. Çok zor. Binlerce kişi böyle bir adamın peşinden koşar çünkü hipnotize etmek çok kolaydır. Bakarak bile seni hipnotize edebilirler. Bu hipnoz, onların ustalaştığı basit bir kitlesel hipnozdur, bunu insanlara uyguluyorlar ve bu şekilde çalışıyor ve insanlar onların peşinden koşuyor. Ve ne zaman herhangi birine sorsanız, “Hayır, biz elmas istemedik", derler. Neden ondan etkilendiniz? O kimseye aydınlanma verdi mi? Chaitanya'yı bilen var mı? Kundalini'den bahsediyor mu, parasempatik sinir sistemi hakkında bir şey biliyor mu ? Hayır, hayır, hayır, hayır, hayır, hayır, hayır, hayır, hayır. Sadece "Ben Tanrı'yım" diyor, tamam. Ve hepimiz bunu kabul etmeliyiz, "Ben Tanrı'yım" diyen herkesi ? Bazı pramalar olmalı. (Gerçeğin bilgisi ve bilgelik) Bu bir tarzdır. Bunun gibi birçok örnek var. Şaşırtıcı bir şekilde, İsa da böyle bir adamdı... Tabii ki Nanaka yazmış, Nanaka'nın onlara karşı çok şey yazdığını söylemeliyim, Tanrı'ya şükür. Umarım Sihler böyle insanların peşinden koşmazlar, umarım. Ama Kabir yazmış, Tukaram yazmış. Kabir bu insanları tehditlerle, şu ve bu şekilde azarlamış, tamamen azarlamış. Ama Kabir'i kim okur? Bu pishachalar [iblisler], bu rakshasalar, bu ülkenin pek çok şairi tarafından azarlandılar. Dikkatinizi süptil şeylerden en kaba olan şeylere yönelten bu insanlara yaklaşmayın dediler. Ama kimse onları okumuyor. Bu yüzden başka tarzda insanlara yöneliyorlar. Şimdi, İsa, ruhlarla, ölülerle hiçbir alakanız olmadığını açıkça söyleyen bir enkarnasyondur. Ama tüm Hıristiyan uluslar 'din' olarak ruhlara tapıyorlar. Dini olarak. Londra'da dört adım atarsınız ve orada oturan bir spiritüalist bulursunuz. Size yalan söylemiyorum, bazı İngilizler var, bunu size söyleyeceklerdir, onlara sorabilirsiniz, her türden spiritüalist var. Hıristiyanlar arasında bile, kendilerini ele geçiren Pentekostallar var (Kutsal Ruhun, inananların ağzından bütün dillerde konuşmaya başladığı inancı) ve kutsal ruhun kendilerinin üzerine indiğini söylüyorlar. Tantrikalar bunu Hindistan'da altıncı yüzyılda başlattı. Bu o kadar saçma bir hal aldı ki, Bombay'daki Mahalakshmi tapınaklarında bu tür saçmalıklar yapılıyor. Ve Ben tapınağın yöneticilerine " Bunu durdurun, yoksa tapınağınıza gelip konuşmayacağım " dediğimde, bunu yapmadılar. "Nasıl yapabiliriz? Biz böyle kalabalık topluyoruz" dediler. İnsanlar, bu aptal kadınlar, bu çalışan kadınlar, kendilerinden geçiyorlar, "ho, ho, ho, ho" diye bağırmaya başlıyorlar, insanlar gelip onlara sorular soruyorlar. Mahalakshmi'nin biraz aklı var mı, yoksa orada gelip her türlü şeyi yapan bu aptal kadınların yanına mı gelecek ? Bazıları fahişe. Bu insanların vücuduna girip size soruları mı cevaplayacak? "Babanız yarın ne alacak?" Tanrı'nın ilgisi bu mu? Beyninizi kullanın. Tanrı neden bu kadar gereksiz, değersiz,geçici şeylerle ilgilensin ki? Bunu Tanrı ile nasıl bağlayabilirsiniz? Bunu hangi zekâ ile bağladığınızı anlayamıyorum. Ve çok büyük bilim adamları, görüyorsunuz, ölü olanı keşfetmeye ve araştırmaya çalışıyorlar. Yani, her türden insan var. Londra'da size birçok tür olduğunu söylemiştim. Scientology, Amerika'da başlayan başka bir şey. (Bir tür Hristiyan tarikat) Aman Tanrım. Ama bunun ardındaki gizli amaç nedir? Biri güç, biri para. Hepsi para kazanma amaçlı. Kurtuluşunuz için hiçbir şey ödeyemezsiniz dediğimde, insanlar hayatlarının şokunu yaşıyor. Bir annenin sevgisini anlayamıyorlar, bir annenin sabah akşam sadece bize kurtuluş vermek için böyle çalışabileceğini anlayamıyorlar. Böyle bir kişiliği düşünemiyorlar, bu imkansız, Onun hiçbir şey istememesi imkansız. Buna inanmaları imkânsız. Amerika'ya gittiğimde insanlar şöyle dedi: "Falanca kişi insanlara bir bhoot sokmak için dolar istiyor. Siz ne yapıyorsunuz? İnsanlara Gerçeği verirken, neden para almıyorsunuz?" Ben de "Bana ne kadar verebilirsin? Ne kadar paran var? Bunun değeri ne? Beni terazinin bir tarafına koy, Anneni satabilir misin?" dedim. "Bana bir kez sordunuz, bir daha Beni aşağılamak için böyle bir soru sormayın. Tamam, bir yer inşa etmelisin. Bir toplantı yeri olsun istiyoruz diyelim, tamam, bu çadırın parasını ödemen gerekir. Tamam, para topla, çadırını al. Ama parayla aydınlanma alamazsınız. Küçük bir şeyi anlamamız gerekir, diyelim ki ben, “Tamam gel oğlum, benim evimde para ödemeden, hiçbir şey ödemeden, parazit gibi yaşa dedim,” bunu kabul eder misiniz? Aranızdan biri bunu kabul eder mi? Ve bu parazitler, sizin paranızla, başkalarının parasıyla yaşıyorlar. Sahip oldukları her giysi, yedikleri her bir lokma, sahip oldukları her ev, sürdükleri her Mercedes, başkalarına ait. Böyle parazitlere izin veren toplum, parazitlerle dolacaktır. Biz bunu hak ettik. Neden Tanrı'ya para ödeyelim? Anlayamıyorum. Zaten bu tür bilginler ve bu Thuglar, pundalar (bilginler) gibi oturuyorlar. Sonra haydutların baş piskoposları, insanları kandırmanın tüm özel bilgisine sahip Bhagwanlar ve Tanrılar olarak geldiler ve biz kendi halinde ev halkı olan insanlar ve kendilerine Sadhu ve Sanyasi diyen bu parazitler, bizim kazancımızla yaşarken, neden biz onlara para ödeyelim? Neden bu Sadhu ve Sanyasilere para ödüyorsunuz? Sitaji bunu çok açık bir şekilde söyledi. "Kashayalarla hiçbir ilginiz olmasın, Bhagwanlarla hiçbir ilginiz olmasın ve hiçbir Sadhu bir köyde iki gün bir geceden fazla kalmasın. " O, "Hiçbir kadın bir erkeği Guru olarak kabul etmemeli" demiştir, çünkü Adi Shakti, Sita'nın kendisi, bugün doğmuş olan, bu gün Bhagwan olan (Osho) bu korkunç Ravana tarafından aldatılmıştır. Görüyorsunuz, onu tanımıyorsunuz. Onu hilelerinden, yöntemlerinden, Sitaji'yi "Tekliflerimi kabul etmezseniz Hintli kadınlarını çıplak bırakacağım" diye tehdit etme şeklinden tanıyacaksınız ve o bunu yapıyor. Ve fotoğrafların büyütülüp Amerika'da satıldığını, bu adamın multimilyoner olduğunu açık gözlerimizle görüyoruz. Ve onun ne kadar gelir vergisi ödediğini bilmiyorum. Bu bir gerçek. Bu konuda çok pasif insanlar olduğumuzu söylemeliyim. Neden bunu anlayamıyoruz? Kültürümüzden mi kaynaklanıyor? Bu da yapılabilir, ücretsiz güzel bir kabare gösterisi düzenlenebilir ve insanlar eğlenebilirler. Çok konuşuyorlar çünkü sonuçta, din ve Tanrı adına fahişeliği mi getirmek istiyorsunuz? Dharma'yı yok etmek mi istiyorsunuz? Herkesi şeytan yapmak mı istiyorsunuz? Bu korkunç insanları öldürmenin bir yararı yok, onlar birçok kez öldürüldü ve yine buradalar. Sadece duyularınıza ve Tanrısallığınıza başvurarak anlamaya ve yükselmeye çalışın. O zaman diğer tarafı da görürüz. Detaylarına giremeyeceğim birçok tarz var ve hiçbiri o kadar önemli değil. Bu korkunç insanlardan bahsetmektense Tanrı'dan bahsetmek daha iyidir. İnsanların diğer tarafında, onların "supra-mental" dedikleri üst bilinç vardır ve tüm bu isimler verilmiştir. Sağ tarafta ise ekstra dinamik insanlar vardır. Onlar da bazı insanlar tarafından kullanılır. Örneğin, bu varlıklara Tanrı'nın isimlerini vermek daha iyidir. Örneğin, onlara Rama gibi bir isim verirler. Biz de "Oh, Rama'nın adını anmalıyız" deriz. Onlar da "Rama, Rama, Rama, Rama, Rama" diye Onun adını anarlar. Şimdi anlamamız gerekir. Rama'ya bu adı verme hakkımız nedir? O bizim hizmetkarımız mı? "Oh Rama, buraya gel! Babamın sağlığına bak, bana yemek ver, şunu getir, bunu yap" mı diyeceğiz? "O sizin hizmetkarınız mı? Shri Rama, Tanrı'nın enkarnasyonu mu? O'na böyle mi seslenmek istiyorsunuz? "Rama, Rama, Rama" diye seslenmek sizin hakkınız mı? Çünkü büyük azizler "Sumi Rana Karo" dediler, biz de Sumi Rana yapıyoruz. Bu Sumi Rana mı? Sumi Rana yapmak için o kalbe sahip misiniz? “Oh, we must take the name of Ram.” They are taking name, “Ram, Ram, Ram, Ram, Ram.”  Now we must understand. What is our right to call Ram? Is He our servant? That we go, “Oh Ram, come here! Look after my father’s health, give me food, supply these, do this.” Is He our servant? He’s Shri Rama the incarnation of God. You want to call Him just like this? What is your right to call Him, “Ram, Ram, Ram”?  Because the great saints have said, “Sumi Rana Karo”, so we are doing Sumi Rana. Is it Sumi Rana? Do you have that heart to do Sumi Rana?