29 helmikuun 1984
Mahashivaratri Puja
Pandharpur (India) | Translation (Marathi to English) – NEEDED

Nyt olemme kaikki saapuneet paikalle.

Kaikki hyvin. Tämä paikka valittiin, koska kerrotaan, että täällä on asunut kamalaa väkeä, aivan toisenlaisia. Vieläkin se vaikuttaa täällä. No niin. Teidän täytyy tietää, että elämme nykyaikaa, ja nykyaikana on paljon ongelmia. Ovatko kaikki saapuneet? Puhun ensin englanniksi, sitten marathiksi. Koska nämä ihmiset eivät ymmärrä muuta kieltä, eikä se olisi oikein. Näinä moderneina aikoina, paikasta, jonka pitäisi olla pyhä paikka, tuleekin mitä epäpyhin paikka. Se on nykyään niin nurinkurista.

Ja kun yritämme saada aikaan jotain hyvin perustavanlaatuista, se on kuin pieni taimi yrittäisi kasvaa kivien keskeltä. Sen on taisteltava monia asioita vastaan, joten meidän on pidettävä aivomme kunnossa ja olla järkeviä kaikessa, ja yrittää nähdä, mitä voimme saada aikaan kärsivällisyydellä ja ymmärryksellä, se on hyvin tärkeää. Tänään on mielestäni erittäin suuri päivä meille kaikille, koska tämä paikka on Viratan, Shri Vitthalan paikka. Tämä on paikka, jossa Shri Vitthala ilmestyi eräälle omistautuneelle nuorelle miehelle, ja kun tämä pyysi Vitthalaa: "Seiso siinä tiiliskiven päällä", Hän seisoi. Ja sanotaan, että Shri Vitthala seisoi siinä odottamassa. Jotkut sanovat, että patsas, jonka näemme siellä, syntyi Äiti Maasta tälle hiekalla, ja siitä Pundarikaksh kertoi: "Nämä ovat niitä, jotka tulivat katsomaan minua ja vanhempiani; ja olin juuri heidän kanssaan, joten he seisovat sen tiilen päällä, jonka heitin." Koko tarina on nyt otettava ihan järkevästi, maalaisjärjellä ajateltuna, että Jumala itse kykenee kaikenlaisiin ihmeisiin. Me, jotka olemme Jumalan luomia, teemme jotakin, mikä näyttää ihmeelliseltä. Sanotaan vaikka, että jos katsottaisiin nykyistä maailmaa sadan vuoden takaa, voimme sanoa, että nykyään näemme monia asioita, joita ennen olisi pidetty ihmeinä. Sata vuotta sitten kukaan ei olisi voinut ajatella, että meillä voisi olla kaikkea tällaista niin kaukana kaikesta.

Mutta kaikki nämä ihmeet tulevat Jumalan voimasta. Joten me olemme luojia tälle pienelle, hyvin pienelle osalle tuosta ihmeestä. Kaikkia Jumalan ihmeitä ei siis voida eikä niitä pitäisikään selittää. Ne ovat mielemme yläpuolella. Ja saadakseen ihmiset tuntemaan Jumalan läsnäolon, Jumala voi tehdä mitä tahansa. Hän voi liikkua kaikissa kolmessa ulottuvuudessa ja myös neljännessä. Hän voi tehdä mitä ikinä haluaa. Sen olette nyt nähneet omassa jokapäiväisessä elämässänne, kuinka monia ihmeitä tapahtuu teille kaikille, ettekä voi ymmärtää, miten se tapahtuu. Se toimii jopa asioissa, jotka eivät ole eläviä, ja ihmiset ovat aivan hämmästyneitä, miten nämä asiat tapahtuvat. Meidän on siis uskottava nyt, kun olemme nähneet kaiken tämän itse, että Hän on Jumala, ja Hän voi tehdä mitä tahansa Hän haluaa.

Ja me emme ole mitään. Emme ole mitään. Ei pitäisi olla mitään rationaalisuutta Jumalan ihmeiden ymmärtämisessä. "Miten se on mahdollista? Miten se voi olla mahdollista?" Ette pysty selittämään. Vasta kun saavutatte sen mielentilan, jossa uskotte, kokemustenne kautta, että Jumala on kaikkivoipa. Se on hyvin vaikeaa. Tämä käsite on hyvin vaikea, koska olemme rajallisia ihmisiä, meillä on rajalliset voimat, emme voi ymmärtää, miten Jumala voisi olla kaikkivoipa, koska emme kykene siihen. Joten tämä Jumala, joka on Luojamme ja Varjelijamme, Hän, joka halusi, että olemme olemassa, joka itse on olemassaolomme, Hän on kaikkivoipa Jumala, kaikkivoipa.

Hän voi tehdä kanssanne mitä haluaa. Hän voi luoda toisen maailman, Hän voi tuhota tämän maailman. Hänen tarvitsee vain haluta. Ajatukseni tulla Pandharpuriin pitämään Shiva-pujaa oli tämä: Shiva edustaa Henkeä, ja Henki asuu teidän kaikkien sydämissä. Sadashivan istuin on päänne päällä. mutta se heijastuu sydämeenne. Aivonne ovat Vitthala. Jotta Henki saataisiin aivoihinne, se edellyttää aivojenne valaistumista. Aivojen valaistuminen tarkoittaa, että aivojenne rajallisen kapasiteetin on muututtava rajattomaksi sen kyvyssä oivaltaa Jumala. En käytä sanaa 'ymmärtää', vaan 'oivaltaa Jumala', kuinka voimakas Hän on, kuinka ihmeitä tekevä Hän on, kuinka suuri Hän on.

Toinen on se, että ihmisen aivot voivat luoda – mutta tietenkin vain kuolleesta; mutta kun Henki tulee aivoihin, silloin luotte eläviä asioita, Kundaliinin elävää työtä. Kuollutkin alkaa käyttäytyä kuin elävä, koska kosketatte Henkeä kuolleessa. Niin kuin ydin jokaisen atomin tai molekyylin sisällä on kyseisen molekyylin Henki. Ja jos tulette omaksi Hengeksenne... Voimme sanoa, että aivot molekyylissä tai atomissa ovat kuin ydin, ytimen runko. Mutta ydintä hallitsee Henki, joka sijaitsee ytimen sisällä. Nyt teillä on siis huomio tai keho, koko atomin keho, sitten ydin, ja ytimen sisällä on Henki. Samalla tavalla meillä on tämä keho, kehon huomio. Ja sitten meillä on... meillä on ydin, joka on aivot. Ja Henki on sydämessä. Aivoja ohjataan siis Hengen kautta.

Miten? Siten, että sydämen ympärillä on seitsemän auraa, jotka voidaan kertoa millä tahansa luvulla, seitsemän potenssiin tuhat kuusisataa, joka on se määrä, joka tarkkailee seitsemää chakraa, korotettuna potenssiin tuhat kuusisataa – kuusitoista tuhatta, anteeksi. Tämä Henki tarkkailee auran kautta; tarkkailee, sanon jälleen: 'tarkkailee', tämän auran kautta. Voisitteko istua alas? Voitteko istua alas? Niin olisi parempi. Ei siitä tarvitse enää huolehtia, kun se on kerran pystytetty. Tämä aura tarkkailee seitsemän keskuksenne käyttäytymistä aivoissanne. Se tarkkailee myös kaikkia hermoja, jotka työskentelevät aivoissa; jälleen kerran: 'tarkkailee'. Mutta kun tuotte Hengen aivoihinne, silloin menette kaksi askelta eteenpäin, sillä kun Kundaliininne nousee, Hän koskettaa Sadashivaa ja Sadashiva informoi Henkeä.

Informoi siinä mielessä, että se heijastuu Hengessä. Se on siis ensimmäinen tila, jossa tarkkailevat aurat alkavat kommunikoida aivojen eri chakrojen kautta ja integroituvat. Mutta kun tuotte Henkenne aivoihinne – tämä on toinen vaihe – silloin teistä tulee todella täysin itseoivaltaneita, kokonaisvaltaisesti, koska silloin teidän Itsestä eli Hengestä tulee aivonne. Tapahtuma on hyvin dynaaminen, se avaa ihmisessä viidennen ulottuvuuden. Ensin, kun teistä tulee oivaltaneita, kollektiivisesti tietoisia, ja alatte nostaa Kundaliinia, pääsette neljänteen ulottuvuuteen. Mutta kun Henkenne tulee aivoihinne, silloin päästätte viidenteen ulottuvuuteen, se tarkoittaa, että teistä tulee tekijä. Nyt aivomme esimerkiksi sanovat: "No niin, nosta tämä esine ylös". Koskette sitä kädellänne, nostatte sen ylös. Te olette tekijä. Mutta kun aivoista tulee Henki, Henki on tekijä, ja kun Henki on tekijä, silloin teistä tulee täydellinen Shiva – itseoivaltanut.

Jos siinä tilassa suututte, ette ole kiintyneitä. Ette ole kiintyneitä mihinkään. Jos omistatte jotakin, ette ole kiintyneitä. Ette voi kiinnittyä, koska Henki on kiintymättömyys, täydellinen kiintymättömyys. Ette välitä minkäänlaisista kiintymyksistä. Ette ole sekuntiakaan kiintyneitä. Sanoisin, että ymmärtääksenne Hengen kiintymättömyyttä, meidän pitäisi tutkiskella itseämme huolellisesti ja selkeästi: Miten olemme kiintyneitä? Olemme kiinnittyneitä ensinnäkin aivojemme kautta, enimmäkseen aivojemme kautta, koska kaikki ehdollistumisemme ovat aivoissa, ja kaikki egomme on myös aivoissa. Kaikki tunnekiinnitykset tapahtuvat siis aivojemme kautta, ja kaikki egoistiset kiintymyksemme tapahtuvat myös aivojemme kautta. Siksi sanotaan, että oivalluksen jälkeen on pyrittävä harjoittamaan Shiva Tattwaa harjoittamalla kiintymättömyyttä.

Antaisitteko Minulle saalin? On niin kylmä Shri Shivan takia. Miten tätä kiintymättömyyttä sitten harjoitetaan? Te kaikki varmaan ymmärrätte hieman englantia, eikö niin? Koska kiinnitymme johonkin, tietenkin aivojemme kautta, mutta myös huomiomme kautta. Yritämme siis tehdä jotain, mitä kutsumme 'chitta nirodhiksi', se tarkoittaa huomion hallintaa: mihin se menee? Jos Sahaja Yogan harjoittamisessa haluatte nousta korkeammalle, teidän on kehitettävä omaa instrumenttianne, ei muiden. Tämä on yksi asia, jota teidän pitää tehdä, ehdottomasti. Tarkkailkaa vain huomiotanne, minne se menee. Tarkkailkaa itseänne.

Heti kun alatte tarkkailla itseänne, huomiotanne, samaistutte enemmän Henkeenne. Sillä jos teidän on tarkkailtava huomiotanne, teidän on oltava Henki, miten muuten voisitte tarkkailla sitä? Katsokaa nyt, mihin huomionne menee. Ensinnäkin kiintymys kohdistuu kaikilla karkeilla tavoilla kehoonne. Esimerkiksi Shiva ei ole kiintynyt kehoonsa. Hän nukkuu missä tahansa. Hän menee hautausmaille ja nukkuu siellä, koska Hän ei ole kiintynyt. Häneen ei voi koskaan tarttua mitään bhuutteja tai muuta sellaista. Koska Hän on kiintymätön. Kiintymättömyyttä on tarkkailtava ja se on nähtävä omien kiintymysten kautta.

Nyt, kun olette oivaltaneita sieluja, ette ole vielä Henki, se ei ole vielä tullut aivoihinne, mutta silti olette oivaltaneita sieluja. Joten se, mitä voitte tehdä, on ainakin tarkkailla huomiotanne, sen te voitte tehdä. Voitte tarkkailla huomiotanne hyvin selkeästi näkemällä, mihin huomionne menee. Ja sitten voitte myös kontrolloida huomiotanne. Hyvin yksinkertaista: huomion hallitsemiseksi teidän on vain siirrettävä huomionne tästä tuohon. Yrittäkää muuttaa asioidenne tärkeysjärjestystä. Kaikki tämä on tehtävä nyt, oivalluksen jälkeen: täydellinen kiintymättömyys. Keho vaatii mukavuutta, Yrittäkää aiheuttaa keholle hieman epämukavuutta. Kokeilkaa. Minkä luulette olevan sille mukavaa, tehkää siitä hieman epämukavaa.

Siksi ihmiset menivät Himalajalle. Tähän paikkaan tuleminen on sinänsä jo aiheuttanut meille paljon ongelmia. Mutta Himalajalle meneminen – voitte vain kuvitella. Oivalluksen jälkeen he veivät kehonsa Himalajalle: "Hyvä on, kokeilepas tätä. Katsotaan, miten reagoit." Se, mitä te kutsutte katumusharjoituksiksi, alkaa tavallaan nyt. Se on katumustyötä, jonka voitte tehdä hyvin helposti, koska olette nyt oivaltaneita sieluja. Nautinnolla, pikkuisen, yrittäkää saada kehonne... Shivalle ei ole väliä, onko Hän hautausmaalla tai omalla Kailasha-vuorellaan tai missä tahansa. Missä huomionne on, ymmärrättekö? Ihmisen huomionne on toivottoman huono.

Se on aivan sekavaa hölynpölyä. Teimme sen tämän takia. Aina löytyy selitys. Tai muiden pitää antaa selitys. Selityksiä ei tarvita, ei tarvi antaa, hyväksyä tai pyytää. Ei selityksiä. Elämä ilman selityksiä on parasta. Yksinkertaisella hindin kielellä: "Jaise rakhahu taise hi rahu". "Mitä tahansa minulle tarjoatte, se riittää, ja nautin siitä." Edelleen tässä runossa Kabira sanoo, "Jos laitatte minut ratsastamaan norsun selässä", – tarkoittaa kuninkaallista kulkuneuvoa – "minä ratsastan.

Jos laitatte minut kävelemään, minä kävelen." "Jaise rakhahu taise hi rahu." Ei mitään reaktiota siihen asiaan, ei reaktiota. Ensin ei selitystä, eikä sitten reaktiota. Toinen koskee ruokaa. Se oli ihmisen ensimmäistä etsimistä eläimenä. Ei huomiota ruokaan. Onko ruoassa suolaa vai ei, puuttuuko siitä sitä tai tätä, ei huomiota ruokaan. Oikeastaan teidän ei pitäisi muistaa, mitä aamulla söitte. Mutta me ajattelemme, mitä aiomme syödä huomenna.

Emme käytä ruokaa kehomme ylläpitämiseksi, vaan eräänlaiseksi kielen nautintojen tyydyttämiseksi. Kun alatte ymmärtää, että nautinto on merkki karkeajakoisesta huomiosta, kaikenlainen nautinto on hyvin karkeajakoista aistihakuisuutta, aistimuksia. Hyvin karkeajakoista! Mutta kun sanon: "Ei nautintoja", se ei tarkoita, että teistä pitää tulla vakavaluonteisia ja tavallaan kuin ihmisiä, joiden perheessä joku on kuollut! Teidän pitäisi olla kuin Shiva, täysin kiintymätön. Hän saapui vihille nopeasti juoksevan härän selässä. Hän istui härän selässä molemmat jalat tällä tavalla levällään, ja härkä juoksi nopeasti, ja Hän piteli kiinni härästä. Jalat näin! Ja Hän tulee omiin häihinsä. Ja Hänellä on mukanaan ihmisiä, joillakin yksi silmä, joiltakin puuttuu nenä, kaikenlaisia kummallisia ihmisiä tulee Hänen mukanaan.

Ja Hänen vaimonsa tuntee olonsa melko hämmentyneeksi niistä järjettömyyksistä, joita ihmiset puhuvat Shivasta. Shivaa ei häiritse, millaisen maineen Hän saa tästä. Mutta se ei tarkoita, että teistä pitäisi tulla hippejä. Näettekö, tämä on ongelmana, että kun alatte ajatella noin, rupeatte hipeiksi. Monet ihmiset uskovat, että jos käyttäytyy kuin Shiva, muuttuu Shivaksi. Monet uskovat näin, että jos käyttää ganjaa [kannabista], muuttuu Shivaksi, koska Shiva käytti ganjaa. Hän käytti kaikkea tällaista hävittääkseen ne tästä maailmasta. Mitä väliä Hänelle on sillä, onko se ganjaa tai mitä tahansa? Mitä tahansa Hänelle antaa, Hän ei koskaan päihdy, varmasti ei. Hän nielee kaiken sisälleen.

Tai ihmiset ajattelevat, että jos he elävät kuin Shiva, tavalla, jolla Hän suhtautui asioihin välinpitämättömästi ja vähät välitti ulkonäöstään. Shiva tarvitsee sellaista ulkonäköä, jossa Hän näyttäytyy kauneudessaan. Hänen ei tarvitse tehdä mitään ulkonäölleen. Kiintyminen johonkin on siis rumuutta. Se on rumuutta, se on typeryyttä. Mutta voitte pukeutua miten haluatte, tai vaikka pukeutuisitte aivan tavallisesti, näytätte todella upeilta. Mutta se ei ole sitä, että sanotte: "Hyvä on, tässä tilanteessa, mennään yhdellä ympärille käärityllä lakanalla". Kauneus, joka on kehittynyt teissä Hengen kautta, antaa teille sen voiman, että voitte pukeutua miten tahansa, sillä ei ole mitään merkitystä kauneudellenne, kauneus on teissä koko ajan. Mutta oletteko saavuttaneet tuon tilan? Ja tuon tilan saavutatte vain silloin, kun Henkenne pääsee aivoihinne.

Egoistisille ihmisille se on vaikeampaa, ja siksi he eivät voi nauttia asioista. He romahtavat pienimmästäkin syystä. Ja Henki, joka on ilon lähde, ei vain tule esiin, se ei näyttäydy. Ilo on kauneutta. Ilo itsessään on kauneutta. Mutta se on tila, joka on saavutettava. Kiintymykset tulevat esiin eri tavoin. Jos menette siinä vähän pidemmälle, teille syntyy kiintymyksiä perheeseenne, "Miten lapseni käy? Mitä miehelleni tapahtuu? Mitä tapahtuu äidilleni, vaimolleni?"

sitä ja tätä typerää. Kuka on isänne ja kuka on äitinne? Kuka on miehenne ja kuka on vaimonne? Shiva ei tiedä mitään tällaisesta. Hänelle Hän ja Hänen Voimansa ovat erottamattomat. Niinpä Hän seisoo täysin yksin. Ei ole kaksijakoisuutta. Kun on kaksijakoisuus, vain silloin sanotte "vaimoni". Ja jatkatte: "Nenäni, korvani, käteni, minun, minun, minun, minun." Menkää, menkää, menkää syvemmälle.

Aina kun sanotte "minun", vallitsee kaksinaisuus. Mutta kun sanon: "Minä, nenä", silloin ei ole kaksinaisuutta. Shiva on Shakti, Shakti on Shiva. Ei ole kaksinaisuutta. Mutta me elämme koko ajan kaksinaisuudessamme, ja sen takia on olemassa kiintymys. Jos ei ole kaksinaisuutta, mitä on kiintymys, ymmärrättekö? Jos olette valo ja olette lamppu, niin missä on kaksinaisuus? Jos olette kuu ja olette kuunvalo, niin missä on kaksinaisuus? Jos olette aurinko ja olette auringonvalo, olette sana ja olette merkitys, niin missä on kaksinaisuus? Mutta kun on olemassa erillisyys, on olemassa kaksinaisuus, ja tämän erillisyyden vuoksi tunnette olevanne kiintyneitä.

Sillä jos olette sitä, miten voitte olla kiintynyt? Ymmärrättekö mitä tarkoitan? Sillä 'sinä' ja 'sinun' välillä on ero ja etäisyys, siksi siihen kiintyy. Mutta jos se on minä, kuka on se toinen? Koko maailmankaikkeus on minä, kuka on se toinen? Kaikki on minua, kuka on se toinen? Mutta kyse ei ole mistään älynväläyksestä tai egon väläyksestä. Istu alas, istu alas. Pyydän, jos tarvitsen jotain. Tuo häiritsee muita.

Istu alas. Puhumme hyvin tärkeästä aiheesta. En tarvitse mitään tällä hetkellä. Vaikka istuisin yhdeksän tuntia, en tarvitse mitään. Ole hyvä ja istu huoletta. Et saa häiritä. Istu, ole hyvä. Eli kuka on se toinen? Ei kukaan! Tämä on mahdollista vain, kun Henkenne tulee aivoihinne, ja teistä tulee osa Virataa itseään.

Virat on aivot, kuten jo kerroin. Silloin kaikki, mitä teette – kun osoitatte suuttumusta, kun osoitatte kiintymystä, kun osoitatte myötätuntoa tai jotain – se on Henki, joka ilmentää itseään, koska aivot ovat menettäneet identiteettinsä. Niin sanotut rajalliset aivot ovat muuttuneet rajattomaksi Hengeksi. En tiedä, en todellakaan tiedä, miten antaa sopiva vertaus tällaiselle asialle. Mutta se, mitä voimme tehdä, on ymmärtää sitä, että jos väriä tiputetaan mereen, niin tuleeko merestä värikäs? Sellainen ei ole mahdollista. Mutta – yrittäkää ymmärtää, että jos mereen pudotetaan vain hieman väriä, väri menettää identiteettinsä kokonaan. Ajatelkaa toisinpäin. Jos meri on värillinen, ja sitä kaadetaan ympäristöön tai johonkin paikkaan, mille tahansa pienenpienelle alueelle, tai mihin tahansa kohtaan, atomiin tai mihin tahansa, kaikki muuttuu värilliseksi. Henki on siis kuin valtameri, jossa on valoa.

Ja kun tämä valtameri valuu aivojemme pieneen maljaan, malja menettää identiteettinsä, ja kaikesta tulee henkistä. Kaikesta. Voitte tehdä kaikesta henkistä, kaikesta. Mitä tahansa kosketatte muuttuu henkiseksi: tästä hiekasta tulee henkinen, maasta tulee henkinen, ilmakehästä tulee henkinen, taivaankappaleista tulee henkisiä. Kaikesta tulee henkistä. Niinpä meri on Henki, kun taas aivonne ovat rajalliset. Siksi rajallisten aivojenne kiintymyksistä on päästävä. Kaikki aivojen rajoitukset pitäisi rikkoa, niin että kun tämä valtameri täyttää aivot, niin se rikkoo tuon pienen maljan, ja jokaisen maljan palasen pitää muuttua värikkääksi. Koko ilmapiirin, kaiken, mitä ikinä havaitsettekin, pitää muuttua värikkääksi. Hengen väri on Hengen valo; ja tämä Hengen valo vaikuttaa, toimii, ajattelee, koordinoi, tekee kaiken.

Tästä syystä päätin tänään tuoda Shiva Tattwan aivoihin. Ensimmäinen toimenpide on viedä aivot kohti Shiva Tattwaa sanomalla sille, "Katso, minne olet menossa, herra Aivot? Laitat huomiosi sinne ja tänne, puutut kaikkeen; tule kiintymättömäksi, muutu aivoiksi, pelkiksi aivoiksi. Ole kiintymätön, kiintymätön." Ottakaa sitten nämä kiintymättömät aivot, täysin Hengen värin täyttämät. Se tapahtuu automaattisesti. Niin kauan kuin teillä on huomionne rajoitukset, sitä ei tapahdu. Teidän on siis todella, tietoisesti tehtävä tätä tapasyaa. Jokaisen teistä. Olen kanssanne, joten ette tarvitse mitään pujaa siinä mielessä.

Mutta tuo tila on saavutettava, ja tuon tilan saavuttamiseksi tarvitsette pujaa. Toivon, että monista teistä tulee Shiva Tattwoja Minun elinaikanani. Mutta älkää luulko, että pyydän teitä kärsimään. Tällaiseen ylösnousemukseen ei kuulu kärsimys. Jos ymmärrätte, että tämä on täydellinen ilon tila, silloin teistä tulee 'nirananda'. Se on Sahasrarassa nimetty ilo, ilon nimi on Nirananda, ja tiedätte, että Äitinne nimi on Nira. Teistä tulee siis 'nirananda'. Tämän päivän Shivan palvomisella on erityinen merkitys. Toivon, että mitä ikinä teemmekin ulkoisesti, karkeajakoisesti, tapahtuu myös hienojakoisella tavalla. Yritän työntää Henkeä aivoihinne, mutta se on joskus melko vaikeaa, koska huomionne on edelleen mukana siinä.

Yrittäkää tulla kiintymättömäksi. Temperamentti, himo, ahneus – kaikki. Yrittäkää vähentää niitä. Kuten ruoan suhteen, josta puhuin tänään Warrenille, "Pyytäkää heitä syömään vähemmän, ei niin kuin ahmatit." Joskus, kun on suuret juhlat, voitte syödä enemmän, mutta ette voi syödä joka kerta niin. Se ei ole sahaja-joogin merkki. Yrittäkää hillitä itseänne. Yrittäkää hillitä puheitanne. Ilmaisettepa sitten kiukkua puheessanne tai myötätuntoa tai olette teennäisen myötätuntoinen, yrittäkää hillitä itseänne. Tiedän, että jotkut teistä eivät ehkä tee paljon sen eteen.

Se ei haittaa. Yritän kertoa teille monta kertaa. Yritän auttaa teitä. Mutta useimmat teistä pystyvät siihen, ja teidän pitäisi yrittää sitä. Syvemmällä tasolla aloitamme tästä päivästä lähtien Sahaja Yogan, johon jotkut teistä eivät ehkä pääse. Mutta useimpien teistä kannattaa yrittää mennä syvemmälle. Kaikkien. Siihen ei tarvita hyvin koulutettuja ihmisiä tai hyvässä asemassa olevia. Ei, ei ollenkaan. Tarvitaan ihmisiä, jotka meditoivat, omistautuvat, menevät syvemmälle, koska he ovat kuin ensimmäiset juuret, joiden on mentävä muita paljon syvemmälle, jotta muut voisivat seurata perässä.

Tämän päivän pujaan sanomme lyhyesti Ganesh Atharva Sheershan. Ei tarvitse pestä jalkojani tai mitään sen kummempaa, mutta sanotaan Atharva Sheersha, ja voitte laittaa... Se tarkoittaa, että Shiva-pujassa ei tarvitse pestä jalkoja, koska Hän on jo puhdas. Shiva on puhdas koko ajan, puhdas ja tahraton. Mitä voisitte puhdistaa tahrattomasta? Joku voi sanoa: "Äiti, kun pesemme jalkojanne, saamme värähtelynne veteen." Mutta olkaa niin kiintymättömiä, ettei pesemistä tarvita siinä tilassa, jossa teidät pestään ja puhdistetaan täysin. Sitten pidämme Devi-pujan, koska Gauria, joka on Neitsyt, pitää palvoa. Sanomme siis satakahdeksan Neitsyen nimeä, Sitten teemme Shiva-pujan. Olen pahoillani, en voi kertoa teille kaikkea yhdessä lyhyessä puheessa, mutta kiintymättömyden on alettava ilmentyä oivalluksessanne.

Kiintymättömyyden. Mitä on antautuminen? Se ei ole mitään, sillä kun olette kiintymätön, antaudutte automaattisesti. Kun pidätte kiinni muista asioista, ette ole antautuneita, siinä kaikki. Mitä luovutettavaa teillä on Minulle? Olen niin kiintymätön persoona, en ymmärrä siitä mitään. Mitä Minun pitäisi saada teiltä? Olen niin kiintymätön. Ei mitään. Joten tänään toivon, että voimme kaikki rukoilla: "Herra, anna meille voimaa ja sellaista vetovoiman lähdettä, jonka avulla voimme luopua kaikista muista nautintojen houkutuksista, egon ilosta, kaikesta, mitä ajattelemme, ja sen sijaan voisimme vaipua Shiva Tattwan puhtaan ilon muotoon.

Täydellisesti." Toivottavasti olen onnistunut selittämään teille, miksi olen täällä tänään, ja miksi tänään on hyvin tärkeä päivä. Te kaikki, jotka olette täällä, olette erityisen onnekkaita ihmisiä, joiden pitäisi ajatella, että Jumala on ollut teille suopea, että Hän on valinnut teidät tänään olemaan täällä kuuntelemassa tätä puhetta. Ja sitten, kun olette kiintymätön, alatte tuntea vastuuta, 'abhiyukta', vastuullisuus. Mutta vastuu, ei ego, vaan vastuu, joka toteuttaa itsestään, joka ilmentyy itsestään, manifestoituu itsestään. Jumala siunatkoon teitä.