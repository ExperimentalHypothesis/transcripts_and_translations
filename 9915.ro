Havan înainte de Devi Puja
Shri Mataji: Vă rog să vă așezați. Bună, vă așteptam să veniți. Cred că Mi-ar trebui puloverul. Bună, vă așteptam, îl așteptam pe Christopher. Cum este? Foarte bine. Ce-i cu capul lui?

Sahaja Yoghină:  I-am schimbat laptele, Mamă.

Shri Mataji: Deci, Christopher, te-ai întors aici? Trebuie să-i acoperi capul. Este încă foarte rece. Bine. Bine. Bine. Ce s-a întâmplat? Este în meditație. Trebuie să-l ții tot timpul aproape. Mai bine îmbracă-l mai gros. Nu, mai adu ceva dinăuntru. Cred că și tu ar trebui să-ți iei un pulover. Este destul de frig afară. Acoperă-i capul cu ceva mai gros.

Sahaja Yoghin: Acesta este un cadou din partea Sahaja Yoghinilor din Austria, pentru Sahaja Yoghinii din Franța.

(N.T.  Sahaja Yoghinilor li se arată un poster).

Shri Mataji: Este foarte frumos.

(N.T. Se citește ce este scris în partea de jos a posterului).

Sahaja Yoghin: „Și am văzut cerurile deschizându-se și un cal alb apărând”.

Shri Mataji: Tradu în franceză.

În cele din urmă, Îmi trebuie un pulover. Jenny, poți să Mi-l aduci.

Sahaja Yoghin: Un pulover pentru Shri Mataji.

Sahaja Yoghin: Mamă, am un cadou, de fapt două cadouri pentru Domnia Voastră. În primul rând, din Rouen vă oferim [neclar] unde ați mers cu noi sâmbătă. Și blazonul orașului.

Shri Mataji: Oh, înțeleg.

Sahaja Yoghin: Blazonul orașului Rouen.

Shri Mataji: Ce este?

Sahaja Yoghin: Blazonul orașului Rouen.

Shri Mataji: Și ce sunt aceste marcaje?

Sahaja Yoghin: Sunt trei crini.

Shri Mataji: Crini?

Sahaja Yoghin: Crinul era considerat, cred, asemeni lotusului, în vechiul regat.

Shri Mataji: Frumos. Mulțumesc foarte mult. Îl puteți pune undeva?

Shri Mataji: Este destul de frig astăzi. Vântul va alunga norii. De îndată ce am ieșit afară. Se joacă, vă joacă feste tot timpul. Da, învelește-l bine. Și tu îmbracă ceva mai gros. Sper că nu vă este frig.

Sunt foarte fericită şi bucuroasă să fiu aici cu atât de mulţi Sahaja Yoghini. Și foarte mulţi dintre ei sunt foarte noi; nu foarte noi pentru Mine. Poate că v-am cunoscut pe toţi cu mii de ani în urmă. Voi staţi în soare.

 

În Sahaja Yoga cu toţii trebuie să înţelegeţi un lucru simplu: că voi sunteţi Spiritul. Şi tot ce nu este Spirit, nu vă reprezintă. Putem compara Spiritul cu Soarele. Soarele poate fi acoperit de nori, pot exista tot felul de interpuneri între noi și Soare, dar Soarele rămâne la fel, la înălțimea lui. Nu puteţi ilumina Soarele. Este iluminat prin el însuşi. Şi când norii sunt împrăştiaţi, interpunerile sunt înlăturate, Soarele străluceşte pe cer. În același fel, Spiritul nostru este şi el acoperit de ignoranţă. Atât timp cât este acoperit, nu puteți vedea Spiritul. Şi chiar și atunci când dispar câţiva nori, interpunerea încă există. Trebuie să aveți un cer senin pentru a vedea lumina Spiritului strălucind. Există multe modalităţi prin care putem înlătura norii. Primul şi cel mai important lucru este asumarea, încrederea că sunteţi Spiritul şi că în rest totul este interpunere. Trebuie să vă asumaţi în interiorul vostru - și ar trebui să fie foarte uşor după Realizare - că sunteţi ceva superior, ceva foarte diferit de ceea ce aţi cunoscut până acum. Aşadar, situaţia este complet nouă acum, în sensul că, nu aveți o credinţă oarbă, ci o credință bazată pe experienţă. Așa că intelectul vostru n-ar trebui să i se opună. N-ar trebui să o sfideze. Dacă o sfidează iar voi cedați intelectului veţi merge din nou în jos. Chiar şi numai licărirea unei stele pe cer face un om de știință să înțeleagă că acolo există o stea. În acelaşi fel, chiar dacă primiţi numai o licărire din Realizarea voastră, trebuie să credeţi că și voi sunteţi Spiritul. Amintiți-vă permanent experienţa Realizării şi păstrându-vă atenţia fermă pe faptul că sunteţi Spiritul, spuneţi-i intelectului vostru să nu vă mai păcălească. Puteţi produce o schimbare a intelectului în acest fel, iar intelectul vostru va începe să lucreze pentru a duce la îndeplinire țelul Spiritului. Asta este cu adevărat credinţa! Credinţa dă naștere inteligenţei pure. Acum, chiar dacă vedeţi câțiva nori înlăturați, încă mai există nori, într-o mare măsură. Şi atunci trebuie să folosiţi vântul pentru a îndepărta norii. Vântul Sfântului Duh. Şi ştiţi că există multe modalităţi de a profita de vânt. Sper că înţeleg și italienii.

 

Vântul vine dintr-o altă sursă, care este sursa Sfântului Duh, propria voastră Kundalini. Şi, de asemenea, în faţa voastră se află întruparea energiei Kundalini Primordială. În comparație cu mulţi căutători care au venit înaintea voastră, trebuie să spun că sunteţi foarte norocoşi. Pentru că venerarea oricărei Vigraha (imaginea unei zeități), chiar și o formă generată de însăși vibrațiile Mamei Pământ, a creat mari probleme oamenilor. În primul rând trebuiau să facă o meditaţie numită Savikalpa Samadhi, însemnând că în acea stare trebuiau să se concentreze pe acea statuie, Vigraha. Vigraha înseamnă o statuie care emite vibraţii. Iar apoi trebuia să continue să privească acea statuie încercând să-și ridice Kundalini. Şi Kundalini se ridica de obicei până la Agnya. Dar să sară dincolo de Sahastrara era un lucru imposibil, pentru că era necesar să se ajungă de la „formă” la „fără formă”, Și era foarte dificil să treci de la „formă” la „fără formă”. Chiar şi a te concentra pe ceva abstract sau fără formă era o sarcină imposibilă, aşa cum făceau musulmanii sau cum au încercat și mulţi alţii.

 

În aceste circumstanţe era necesar ca Cel „fără formă” să ia o formă, astfel încât să nu mai existe complicaţii. De îndată ce v-aţi concentrat pe formă, aţi devenit fără formă. De exemplu, dacă luați o bucată de gheaţă, imediat cum începeţi s-o atingeţi, ea se topeşte, şi voi începeţi să simţiţi răcoarea. Aşa că problema este foarte uşor rezolvată acum. Puja este un mod prin care puteți sublima „forma” în „fără formă”. Centrii voştri sunt centri de energie. Dar în fiecare chakră se află și o zeitate călăuzitoare. Ele sunt de asemenea transpunerea în formă a Celui lipsit de formă. Şi când faceţi Puja, forma se topește în energie fără formă. Și această energie fără formă începe să curgă şi face ca vântul să sufle. Și astfel identificările greşite și interpunerile între noi și Spirit, sunt îndepărtate.

Ei bine, nu puteți avea gânduri despre Puja. Totul se întâmplă la un nivel care este dincolo de gândire. Aşa că trebuie să înţelegeţi că nu puteţi aduce Puja la nivel rațional. Ar trebui să obţineţi maximum de avantaj în chakrele voastre. Pentru asta trebuie să vă concentraţi complet pe Puja şi pe adierea brizei. Iar briza va avea grijă să alunge toţi norii. Deci singurul lucru pe care-l aveţi de făcut, sau singura cale este să vă concentrați pe Puja și să priviți ca martori.

 

Voi sunteţi profeți. Cuvântul „profet” are două semnificaţii. Cel care doar privește, pur și simplu privește, şi cel ce este în întregime cunoaştere, este un vizionar, fără niciun gând, fără nicio reacţie, privește numai şi absoarbe, automat, spontan - este un vizionar. Şi acesta este cel mai bun mod de a oferi Puja. În cazul Meu, uneori Puja Mă împovărează. Ar trebui să existe un raport între voi şi zeităţi, ar trebui să existe un echilibru. Pe de o parte spuneţi toate mantrele iar zeităţile sunt trezite și pe de altă parte nu vreţi să primiţi nimic în inima voastră. Aşa că Eu sunt cea care trebuie să acumuleze tot surplusul de energie produs în corp. Deci, ar fi mai bine dacă v-aţi putea păstra inimile deschise şi să urmăriţi Puja fără să vă gândiţi. Astăzi vom inversa metoda pentru Puja. Mai întâi vom face Havan şi apoi Puja; va fi mai bine. Pentru că, în felul acesta, vom invoca elementul foc, care va arde toate negativitățile. Când Îmi spălaţi Picioarele, faceţi acelaşi lucru. Şi chiar și atunci când invocaţi focul, faceţi acelaşi lucru. Deci azi vom face întâi Havanul şi apoi vom face Puja. Ambele sunt la fel. Mă puteți venera utilizând apa sau focul. Esenţa focului este strălucirea, tejas. Tot ce este rău, tot ce este negativ, este ars, iar apoi apare strălucirea pe faţa şi pe corpul căutătorilor. De asemenea, atmosfera se încarcă de vibraţii frumoase atunci când faceţi Havan. Aşa că cel mai bine este să faceţi mai întâi Havan şi după aceea Puja. Dumnezeu să vă binecuvânteze!

 

Sigur, întotdeauna trebuie să-i aducem laude lui Shri Ganesha înainte de a începe orice Puja. Deci vom începe să-L venerăm pe Shri Ganesha.

Sahaja Yoghin: Mamă, am învățat cu toții Ganesha Atharva Shirsha. Atharva...

Shri Mataji : Atharva Shirsha. Ganesha Atharva Shirsha.

Sahaja Yoghin: Apoi vom spune în franceză sau în engleză...

Shri Mataji: Bine, spuneți în franceză. Sau mai bine să traducem, din considerație pentru ceilalți. Întâi în engleză, apoi în franceză.

Sahaja Yoghin: Și prima dată putem spune în sanscrită, Mamă.

Shri Mataji:  Nu este nevoie, înţeleg engleza. Mantrele sunt spuse pentru Mine, Eu trebuie să le înțeleg.

 

(N.T. Se recită mantrele pentru Shri Ganesha, Shri Adi Shakti și traducerea in engleză și franceză a mantrei Shri Ganesha Atharva Shirsha)

 
Sahaja Yoghin: Mantrele sfinte ale lui Shri Mataji.

Shri Mataji: Frumos. Vocea lui este foarte frumoasă. E bine. În regulă. Acum vom aprinde focul. În regulă. Veniți în față să aveți grijă de foc. Lăsați-i pe ceilalți să vadă focul.

Sahaja Yoghin: Mamă să recităm numele Domniei Voastre sau numele lui Shri Vishnu? Numele lui Shri Vishnu?

Shri Mataji: Da, numele lui Shri Vishnu.

Sahaja Yoghin: Cele 108 nume ale lui Shri Vishnu? Este mai bine să spunem numele Lui.   
Shri Mataji: Aveți cele 1000 de nume?

Sahaja Yoghin: Nu, numai cele 108 nume. Cele 108 nume.

Sahaja Yoghin: Mama întreabă de cele 1000 de nume.

Sahaja Yoghin: Avem Lalita Sahasranama. Dar cine știe sanscrită? Este în hindi?

Sahaja Yoghin: Le avem traduse în franceză.

Shri Mataji: Bine, atunci este bine. Adăugați puţină apă şi puneţi kumkum tuturor.

Astăzi, aș spune că, din partea celor care au venit să Mă vadă din Franța, să vină în faţă câte un reprezentant din fiecare centru. Cineva din Bretagne. Sunt prea mari, cred. Le puteţi pune pe cele mai mari, în jur, în formă de triunghi. Cele mai mari. Maria... Un triunghi pe cele trei părţi. Ar fi bine să fie unul peste celălalt. Da, este mai aproape, de aceea.

Sahaja Yoghină: Doriți niște ceai? Este apă. Nu doriți apă, nu-i așa?

Sahaja Yoghină: Da, Mamă.

Shri Mataji: Ceva, cum ar fi... hârtia pentru a putea fi aprinsă. Cu aceea veți aprinde? Și aţi adus camfor? Ar trebui să fie ceva care să se aprindă dedesubt. Rupe-o în bucăţi mici. Aşa. Pune-l deasupra, nu dedesubt. Nu dedesubt, pune-l deasupra, să le acopere. Da, pune-le deasupra. Da, aşa, așa este bine. Trebuie să păstraţi un gol în mijloc. Aşezaţi-l în aşa fel încât să existe un gol în centru. Acum așează-le deasupra. Nu, este bine, acoperă cu asta... Cred că ar trebui o platformă la început. Ar trebui o platformă mai întâi şi apoi... Ar trebui să aveți o platformă în centru. Da, faceţi o platformă acolo jos. Şi pe platformă... Stai puţin... Markus, pune-le pe platformă. Aşa este mai bine. Mai aveţi? Așa, da. Pentru început este suficient.

Sahaja Yoghin: Mamă, avem Vishnu Sahasranam Stotram și Shri Lalita.

Shri Mataji: Dar trebuie să fie in sanscrită.

Sahaja Yoghin: Îl avem și tradus.

Shri Mataji: Poți citi atunci.

Sahaja Yoghin: Sunt numele lui Shri Vishnu?

Shri Mataji: Vrei să citești cele 108 nume? Putem citi cele 108 nume ale Zeiţei şi 108 nume ale lui Shri Vishnu, este cel mai bine. Și cineva din Paris. O persoană nouă.

Sahaja Yoghin: Patrice, Patrice este din Paris.

Shri Mataji: Copii, vă rog... Țineți copiii în afara ariei. Puteți pune ceva pentru Mine acolo? Vreți să stați aici, pe scaun? Un scaun.

Vanessa, vino aici. Vino și așează-te aici. Vino în partea asta. Toți copiii pot sta lângă Mine.

Sahaja Yoghin: Să spunem mantra pentru foc, Mamă? Să spunem împreună mantra pentru Shri Agni Devata, zeitatea...

Shri Mataji:Te rog fii atent. Nu sta prea aproape. Stai mai departe. Focul se mișcă în toate direcțiile. Acum spuneți mantra.

Sahaja Yoghin: Shri Agni Devata care este zeitatea, aspectul elementului foc în Shri Mataji.

 

(N.T. Se recită mantra pentru Shri Agni Devata)

 

Sahaja Yoghin Shri Swaha Swamini care este principiul...

Shri Mataji: Care este...?

Sahaja Yoghin: Swaha Swamini.

Shri Mataji: Swa-ha. Swaha este calitatea focului care mistuie totul. Swa-ha.

 

(N.T. Se recită mantra pentru Shri Swaha Swamini)

 

Shri Mataji: Şi acum, după fiecare nume rostit, trebuie să luaţi ofrandele în mână în felul acesta, le aduceţi pe partea dreaptă şi le oferiți în foc. Dar cei care nu au ofrande în mână vor face doar gestul ca şi cum le-ar avea în mână, vor ridica mâna în felul acesta şi vor oferi simbolic focului.

Şi spuneţi cu toții: „Swaha”. Un moment... După fiecare nume, după fiecare nume.

Sahaja Yoghin: Cele 108 nume ale lui Shri Vishnu. Este bine, Mamă?

Shri Mataji: Mai întâi pentru Devi.

Sahaja Yoghin: Da, mai întâi pentru Devi.

 

(N.T. Se recită mantrele pentru Devi)

 

Shri Mataji: Acum vom citi Vishnu Sahasranama, 108 nume. Împarte din nou, împarte. Cât este ceasul?

Sahaja Yoghin: Este ora 14.00. Numai să fim în sală la ora 18.30 (neclar) mai târziu. Însă Dvs. nu trebuie să fiți acolo atât de devreme. Putem ajunge înaintea Dvs. și să le dăm câteva explicații oamenilor.

Shri Mataji: Oamenii aceștia care vor să Mă vadă, întodeauna vorbesc arțăgos.

Sahaja Yoghin: Adevărat.

Shri Mataji: Unul din ei are dureri de spate. Este singurul. Îl puteți masa cu ulei.

Sahaja Yoghin: Bine. Îi vom aplica tratamentul.

Sahaja Yoghin: Nicio problemă. Cred că ne putem descurca. Câțiva dintre noi pot merge acolo să le dea câteva explicații cum să mediteze, cum să lucreze pe ei înșiși...

Shri Mataji: Cred că 21 de nume ale lui Vishnu sunt suficiente.

 

(N.T. Se recită mantrele pentru Shri Vishnu)

 

Sahaja Yoghin: Bine, Mamă.

Shri Mataji: Pentru asta trebuie să folosiţi un fruct. Ultimul lucru. Aveţi vreun fruct? Care este fructul reprezentativ pentru Franţa?

Sahaja Yoghin: Fructul reprezentativ al Franţei? Merele. Mere sau poate... Căpșuni, cireşe...

Sahaja Yoghin: Și struguri, Mamă!

Shri Mataji: Struguri, ar fi cel mai bine!

Sahaja Yoghin: Ca să-i binecuvântaţi, Mamă!

Shri Mataji:  Acesta este motivul. Adu-l aici.

Shri Mataji: Deci ceea ce am făcut acum este Puja finală. Este finalul Pujei. S-a încheiat; oferiți totul în foc. Tot ce a mai rămas trebuie oferit focului. Da, oferiți-le.

Astăzi am oferit struguri focului. Asta înseamnă că strugurii îşi vor pierde capacitatea de a fermenta. Este foarte bine. A început să sufle vântul. Aşa că haideți să luăm prânzul și să facem Puja înăuntru, pentru că afară este foarte frig. Astăzi cel mai important lucru a fost Havanul.

Sahaja Yoghin: Mamă, prânzul nu este gata.

Shri Mataji: Nu e gata, nu-i aşa?

Sahaja Yoghin: Nu, nu este. Va fi gata într-o oră.

Shri Mataji: Putem termina Puja până atunci.

H.H. Shri Mataji Nirmala Devi