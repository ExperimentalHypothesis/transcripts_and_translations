23 एप्रिल 1970
Letter / Poem
 (Location Unknown)
Talk Language: Marathi | Transcript (Marathi) - Reviewed
23rd April

मत्प्रिय राऊळ बाई

अनेकानेक आशिर्वाद

मुंबईहुन आल्यावर मी जीनिव्हा ला गेले होत्ये व परत आल्यापासून लंडन ला काम सुरु केले आहे। तुम्ही आमची फारच काळजी घेतली जणू काही अगदी फुला सारखं जपलं तरी इथे आल्यावर ती उणीव कोण भरून काढणारे, मला वारंवार असे वाटते कि अशा आरामाची सवय लावून घेणे योग्य नव्हे।तसेच आपल्या घरी आपण किती स्वागत केले, सर्व व्यक्तीगत रूपाने तुम्ही सर्व खर्च केला। तुम्हाला किती त्रास झाला वैगेरे अनेक गोष्टींचा विचार येतो तुम्ही सर्व सहजयोग मंडळींचे स्वागत स्वतःच्या घरी केले ते आम्हाला सुद्धा जमणार नाही। असो हि सर्व सहजयोगाची लीला आहे ती बघावी आम्ही  हेच योग्य ! शोनूला परत शाळेत घातले आहे । एक महिन्यांनन्तर ती सुट्टीवर जाईल। नन्तर दिल्लीला Modern School मध्ये शिकणार आहे । तेंव्हा तिचा प्रश्न सुटला । ती तुमची फार आठवण करते।  ती म्हणत होती कि मी राऊळ बाईंसाठी साडी  पाठवणार आहे। ती फार लाघवी आहे।

सहजयोगाचे कार्य जोरात सुरु आहे। व थोड्याच दिवसात बरेच मोठे कार्य साधेल असें वाटते। धुळ्याचा प्रोगॅम फारच छान झाला। तरुण भारत चे एडिटर सुद्धा पार झाले जर पुण्याला सहजयोग जमलं तर ते कार्यान्वित होईल। धुमाळ साहेबांचे पात्र आले होते त्यांनी श्रीरामपूर येथे  सेंटर काढले आहे । तसेच अहमदनगर सेंटर सुद्धा जोरात वाढू लागले आहे। धुळ्याला चव्हाण साहेबांच्या ओळखीची बरीच मंडळी आहेत। त्या सर्वांशी ओळख करून घ्यावी। तसेच चाळीसगाव ला धुमाळांचे जावईचे वडील राहतात त्यांचा हि विचार घ्यावा खुद्द त्यांचे जावई तुमच्या धुळ्याच्या जवळच आहेत।तेंव्हा त्याच्या गावात ही एक व्हिजिट द्यावी।आपले चिरंजीव तसेच सुनबाई यांनी फार प्रगती केली आहे।  सर्व मुलांमध्ये सहजयोगाचे तेज चमकत आहे। हे बघून मला फार आनंद वाटला। राऊळजींना माझा नमस्कार, सर्व लहान मोठ्यांस आशीर्वाद।

तुमची सदैव आठवण करणारी आई निर्मला।