6 października 1989
Navaratri Pudźa
Butlins Grand Hotel, Margate (Anglia)

Dziś jest ósmy dzień pudży do Devi, i tego dnia moc Kali działa i jest Ona tą, którą nazywa się Samhara Kali, co oznacza Tę, która niszczy wszystkie siły zła. Więc to bardzo dobry dzień, że mamy tu pudżę, w Anglii. Jestem z tego powodu bardzo szczęśliwa. Moje okulary? W torebce, tak sądzę. Gdzie ona jest? Ma je?

Więc, pomyślałam sobie, że powinnam porozmawiać z Sahadża Yoginami z Wielkiej Brytanii, ponieważ jest to bardzo ważne. Wkrótce minie szesnaście lat od mojego pobytu w Wielkiej Brytanii i naprawdę odnalazłam tyle miłości i tyle dobroci w was, ludziach. W przyszłym roku nie będę tu mieszkać, ponieważ mój mąż będzie przeniesiony i oczywiście będę wracać i przez jakiś miesiąc będę mogła być z wami, może znacznie bliżej niż byłam do tej pory.

Ale jest coś, przed czym, jak sądzę, powinnam was ostrzec, ponieważ teraz otrzymuję mnóstwo listów na temat Gavina z pytaniem: „Dlaczego Gavin stał się taki? Co z nim poszło nie tak?” Być może wszyscy wydają się być dość przestraszeni, widząc, że takie rzeczy się dzieją, także w przypadku niektórych innych Sahadża Yoginów. Ponieważ w innych krajach, kiedy Sahadża Yogini odchodzą z Sahadża Yodze, nie czepiają się mnie, ani nie czepiają się Sahadża Yogi, ani Sahadża Yoginów. Ale myślą, że coś jest z nimi nie tak, i jest im bardzo przykro, i trzymają się z daleka. Ale dlaczego Gavin stał się tak nieugięty i staje się tak bardzo przeciwko nam? I powiedziano mi, że dostarcza informacje jakimś okropnym organizacjom i tego typu rzeczom. To znaczy, nie wiem, jak wyjaśnić ludzkie zachowanie. To trudne, ponieważ kiedy odkryliście coś tak wspaniałego i nie potraficie tego docenić, co się dzieje? Dlaczego?

Czuję, że Anglicy mają w sobie tak wiele wspaniałych cech, ponieważ w czasach kryzysu to oni zawsze stawali na wysokości zadania. Dzięki nim mogliśmy uniknąć wojny, druga wojna światowa została zażegnana dzięki nim. Nie tylko to, ale również potrafią załatwić sprawy w ostatniej chwili, kiedykolwiek jest to konieczne. I cały ich styl jest bardzo cichy i pokazują rezultaty we właściwym czasie, to fakt, bez wątpienia. Trzeba to przyznać.

Wszystkie te cechy istnieją, ale myślę, że są pewne inne rzeczy, które się wkradły i być może to jeden z powodów, przed którymi musimy się strzec, jeśli macie trwać w Sahadża Yodze, jeśli macie wzrastać w Sahadża Yodze. Jedną z rzeczy, które odkryłam, jest to, że Anglicy bardziej wierzą w styl, jaki jest wasz styl. Powiedzmy, jak styl koktajlowy, można go nazwać, albo styl dandysa, potem styl punkowy, i ten styl, i tamten styl. Macie styl frakowy. Wszelkiego rodzaju style tutaj, jak mówią. A jest tego za dużo w atmosferze, za dużo. Jak tylko zobaczycie dom, powiedzą wam: „Och, to styl georgiański”. „To jest taki a taki”, i „To jest neo-to i tamto”. Więc, to musi pasować do tego stylu, to musi być ten styl. A każdy dom, który nie jest w tym stylu, wtedy powiedzą: „Och, to kompromis”. Jest trochę, jest trochę przekombinowany, sama nie wiem, jakich wszystkich słów używają, by skrytykować coś takiego.

Więc to jest jedna rzecz, którą musimy wiedzieć, że style nie mogą zastąpić treści. Nie mogą być substytutem. Styl jest tak zewnętrzny i tak, tak zwodniczy. Jest tak zwodniczy i tak zewnętrzny, że zwodzi również nas. Zwodzi również nas. Na przykład, jeśli czujemy, że jesteśmy klasą lub czymś takim, jest też sporo świadomości klasowej. Jeśli zaczniemy myśleć, że jesteśmy klasą. Wtedy, mam na myśli, trzeba wiedzieć, że to jest coś bardzo stworzonego przez człowieka – bycie klasą. Jeśli mówisz: „Jestem klasą”, to znaczy, że to wszystko jest stworzone przez człowieka. To nie jest sposób, w jaki działa Boskość. Boskość nie ma tych wszystkich rozróżnień. Jesteś klasowym Sahadża Yoginem, co oznacza, że w swojej treści, wewnątrz siebie, masz takie moce; że możesz szczęśliwie stawić czoła samemu sobie i cieszysz się sobą, i znasz siebie. To właśnie jest klasa w Sahadża Yodze, a nie to, jak się ubierasz, czy jak mówisz, czy jak trzymasz widelec i łyżkę – to nie ten sposób. Więc ten styl, o którym myślimy, nie jest substytutem treści.

Ta rzecz lepiej współgra z tą zewnętrzną kulturą, którą mamy, że nie powinno się wyrażać swoich uczuć. To kolejny nonsens, którego nas nauczyli w tym kraju, co jest kompletnym nonsensem, absolutnym nonsensem – nie powinieneś wyrażać swoich uczuć i powinieneś być opanowany. I powiedzmy, że ktoś umarł, ktoś zmarł, nasz przyjaciel, to znaczy w naszym kręgu, i pan Srivastava tam poszedł. Dzięki Bogu, nie miałam czarnego sari, więc nie poszłam. Ale trzeba iść w czarnym sari, i czarnej bluzce, i wszystkim czarnym, i czarnych bransoletkach, a ja powiedziałam: „Nie mam tych wszystkich czarnych rzeczy, więc co robić?”. Więc nie poszłam. To znaczy, o co chodzi? Człowiek już nie żyje, nie widzi, czy jesteś na czarno, czy na czerwono? Ale jedna rzecz jest pewna, że jeśli coś nosisz. Cokolwiek nosisz, wyrażasz wnętrze, treść w tobie, że jesteś taki smutny i nieszczęśliwy. A potem on poszedł i był na to szampan. To znaczy, ktoś się rodzi – pijecie szampana, ktoś umiera – pijecie szampana. Więc szampan nie ma nic wspólnego ze stylem, mogą go pić w każdej chwili. Ale styl był taki, że trzeba nosić czerń, wszystko czarne. Powiedziałam: „To już za wiele.”. To znaczy, co najwyżej można mieć jakiś czarny pasek, żeby to zasugerować. Ale co tu sugerować, jeśli ktoś umarł? Mam na myśli, czuje się to wewnątrz. A on wyglądał na bardzo chorego, mój mąż wyglądał na bardzo chorego, ponieważ czuł się naprawdę tak smutny, że stracił przyjaciela. Ja też płakałam. Więc zapytali: „Co się stało, źle się czujesz?”. Wszyscy się śmiali, żartowali, a ciało zmarłego leżało w sąsiednim pokoju. Więc C.P. powiedział: „Nie, ale taki przyjaciel.”. „Och. Bądź opanowany. Nie masz opanowania, panie Srivastava.”. I poszła tam jedna pani, którą... ona też jest naszą wspólną znajomą, jest, jak sądzę, z Ghany czy skądś, i zaczęła płakać, naturalnie. Ja też bym płakała, dzięki Bogu, że nie poszłam. Więc wszyscy ją skrytykowali, „To nie jest właściwe, nie powinna była robić tych wszystkich rzeczy” i tak dalej.

Więc te wszystkie idee, każdy kraj ma jakiś rodzaj uwarunkowań i musimy zdać sobie sprawę, jakie są nasze uwarunkowania. Wtedy wszystko jest w porządku. Ponieważ musimy przełamać wszystkie nasze uwarunkowania w każdym kraju. Najlepszą rzeczą w Sahadża Yoginach jest to, że kiedy stają się Sahadża Yoginami, widzą problemy swojego własnego kraju. To najlepsza rzecz, jaką mamy. I śmieją się z ludzi, którzy tam są. Ale wciąż musimy wiedzieć, że mogą w nas tkwić jakieś subtelne rzeczy, ponieważ z tego przypadku Gavina, teraz możecie to wyraźnie zobaczyć. On miał styl, zawsze miał styl na wszystko: na pudżę miał styl, na tę rzecz miał styl, na tamtą rzecz miał styl. Więc trochę mu nie dowierzałam. Mówiłam: „Dlaczego on tak bardzo martwi się o swój styl?”. O drobne, drobne rzeczy. Nawet jeśli założy indyjski strój, będzie myślał o stylu, jaki to styl. Mówiłam: „Widzisz, my nie mamy żadnych stylów. To nosimy od wieków. Więc, jaki styl możemy mieć? Nie mamy georgiańskiego, tego, tamtego stylu w ogóle. Jest tylko jeden styl, to kurta – to wszystko”. Więc w ten sposób, bardziej martwił się o styl, który prezentował. I to właśnie mówię, że musimy zrozumieć, że styl nie może zastąpić waszej treści. Bądźcie ostrożni.

Więc teraz, aby nie wyrażać swoich uczuć, nie powinieneś się śmiać, powinieneś siedzieć jak mnich. Nie chcemy tu mnichów, dobrze? Musicie naprawdę śmiać się głośno i cieszyć się, i pokazywać wyraz waszej radości. Jeśli nie potrafisz się z tego śmiać, jeśli nie wiesz, jak cieszyć się swoim Duchem, nie jesteś Sahadża Yoginem, koniec. To wszystko. Jeśli jesteś Sahadża Yoginem, powinieneś być w stanie cieszyć się wszystkim, każdą małą rzeczą powinieneś się radować.

Kiedyś wspięliśmy się na wzgórze, żeby pójść do świątyni i ją zobaczyć. To była stara świątynia, poszliśmy ją zobaczyć i musieliśmy się sporo wspinać. Mój zięć, moja córka, byli wyczerpani, ale ja cieszyłam się wszystkim. Nic nie czułam. Weszłam na górę, a potem po prostu - wszyscy się tam położyliśmy, na jednym z zewnętrznych dziedzińców świątyni. I zięć powiedział: „Mam tego dość”, „za dużo tego wspinania”. Powiedziałam: „A teraz popatrz na te słonie, zobacz, te słonie są tak ładnie zrobione. Każdy ma inny rodzaj ogona.” Powiedział: „Mamusiu, jak możesz oglądać ogony o tym momencie, kiedy jestem tak wyczerpany?”. Powiedziałam: „Właśnie dlatego się nie męczę. Popatrz na te ogony, są różne, różne ich rodzaje.”. Powiedział: „Teraz po prostu nie mogę”. Powiedziałam: „Zacznij je oglądać, zapomnisz o tym”. I naprawdę tak się stało.

Więc jedna rzecz to: nie jesteśmy już Anglikami ani Sahadża Yoginami z Wielkiej Brytanii, jesteśmy Sahadża Yoginami z Królestwa Bożego. I wiemy, co jest prawdą. I nie będziemy się unieszczęśliwiać zupełnie bez powodu, ponieważ jacyś nasi pradziadkowie kazali nam robić rzeczy w ten sposób, że nie wolno wyrażać swoich uczuć. Ale muszę wam powiedzieć, że nie było tak źle, kiedy pierwszy raz przyjechałam, kiedy dałam Realizację Douglasowi. Jeśli go zobaczycie, będzie pamiętał. Stracił całą równowagę, po prostu podniósł mnie i postawił tak wysoko. I poczułam, że Anglicy bardzo się poprawili. Ale był tam Gregoire, zdenerwował się: „Postaw Ją. Postaw Ją.”. To było takie proste, takie spontaniczne, takie naturalne. To jest to, co powinniśmy zrozumieć: Czy jesteśmy naturalni? Czy jesteśmy spontaniczni? Czy dużo się śmiejemy? Czy rozmawiamy w bardzo otwarty sposób? Bycie szczerym jest złe według starych, głupich tradycji, które musieliście mieć. To złe, absolutnie złe, mówię wam.

Więc to jest jedna z rzeczy, z którymi musimy skończyć, że nie mamy innych stylów, ale styl Sahadża Yogi to śmiech, rozmowa, przytulanie wszystkich i bycie radosnym. Tacy właśnie jesteśmy. Ponieważ znamy wiedzę, jesteśmy gnostykami, nie jesteśmy głupimi, ślepymi ludźmi, którzy zakładaliby swoje czarne kapelusze, żeby iść do kościoła i siadać tam na wszystkich grobach. My wiemy tak wiele. Więc to jest pierwsza rzecz, że nie mamy stylów, żadnych stylów jakiegokolwiek rodzaju.

Teraz niektórzy Sahadża Yogini wyjechali za granicę, wzięli ślub, z Wielkiej Brytanii, i mam na nich skargi, że myślą, że stali się damami i lordami. Powiedziałam: „Co? Damami i lordami? Nie mieli tu pracy, jak stali się damami?”. Powiedzieli: „Stali się. Teraz chcą nosić pewien rodzaj kapelusza i chcą nosić tego rodzaju rzeczy, a niektórzy z nich stali się hipisami.”. Powiedziałam: „Hipisami, dlaczego? Nie rozumiem.”. „I nie chcą z nikim rozmawiać i zachowują kamienną twarz”. Wszystkie angielskie style. Powiedziałam: „Mam nadzieję, że nie noszą fraków pożyczonych z tego Moss Bros”. To było bardzo smutne, ponieważ nie chodzili na żadne programy kolektywne, nie chodzili, bo, wiecie, stali się teraz sahibami, rozumiecie. W Indiach nazywa się ich sahibami. W Indiach, jeśli ktoś próbuje pokazać za dużo stylu lub próbuje pokazać, że jest jakąś klasą, „Ha. Teraz stał się sahibem. Stał się sahibem.”. Sahib oznacza potępienie. W Indiach to jest potępienie. Ale tak właśnie jest. To przyszło tylko od Anglików, ponieważ Anglicy tak mówili; czasami w taki sposób, że, nawet jeśli był tylko gdzieś lokajem, mówiłby z taką wielką arogancją.

Ale wy tacy nie jesteście. I zastanawialiśmy się, dlaczego, dlaczego Anglicy nie potrafią otworzyć swoich serc? Przecież żyjecie jako serce całego wszechświata. To znaczy, jeśli wy nie otworzycie swoich serc, kto inny je otworzy? Nie ma potrzeby być żywiołowym, gadać tak, gadać czy tak, to nie jest potrzebne, nie o to mi chodzi, to, proszę, zrozumcie. Ale mówię, że w odpowiedni, godny sposób, musicie się śmiać, musicie żartować, musicie się cieszyć. Ponieważ wewnątrz nie ma radości, dlatego tak jest. Czyż nie? A może jest radość? A mimo to myślicie: „Jeśli będę się za dużo śmiać, co ludzie powiedzą?”.

Więc to jest jedna rzecz, którą trzeba zrozumieć: że wszystkie te sztuczności to głupie sztuczności, które istniały. Na przykład, w czasie, gdy idziesz na jedno z przyjęć królowej – muszę wam o tym opowiedzieć, bo byłam na tych wszystkich bzdurach – i są tam ludzie, którzy przychodzą, oczywiście znowu ten biznes z Moss Bros, przychodzą w swoich frakach. I niektórzy dostają bardzo ciasne, a niektórzy bardzo luźne. Ci w ciasnych chodzą z takim śmiesznym chodem, że nie wiesz, co robić, cały czas chce ci się śmiać i wyglądają jak klauni, mówię wam. Bardzo mili, godni ludzie wyglądają jak klauni. A inni, którzy mają luźne, chodzą jak Charlie Chaplin. I nigdy nie mogę ich rozpoznać, mówię wam, powiedziałam CP: „Czy to ten sam?”. „Tak, to ten sam, dlaczego?”, „Nie mogę go rozpoznać, wygląda tak inaczej, jak Charlie Chaplin.”. Być może Charlie Chaplin był na jednym z takich przyjęć, jestem pewna, sądząc po sposobie, w jaki miał uszyty strój. Ponieważ to absolutnie tam jest, mówię wam. A potem muszą pić herbatę, siadać, to, tamto, bzdury. Mówię o tym, że to wszystko spływa na nas z jakiegoś stworzonego przez człowieka, nonsensownego pomysłu. My siedzimy w Królestwie Bożym. Więc nie będziemy robić tych wszystkich rzeczy. Nie będziemy się oddawać takim nonsensownym rzeczom, ponieważ to daje taką sztuczną wyższość i odcina was od reszty świata.

Teraz próbuję znaleźć powód tej różnicy, jak widziałam Jeremy'ego i Roberta, stali się prawdziwymi Włochami, mówię wam. Kiedyś poszliśmy na zakupy, a potem powiedzieliśmy: „Zjedzmy lody.”. Guido jest bardzo dobry w zabieraniu mnie do lodziarni, ponieważ inaczej nigdy ich nie jem. Więc byliśmy tam i nagle usłyszeliśmy głośny śmiech. Powiedziałam: „Wygląda na to, że jacyś Sahadża Yogini idą w tę stronę”. To był Baba Mama i ci dwaj, idący do tego samego sklepu, i śmiejący się tak głośno, że nawet Włosi patrzyli na nich, że „Kim są ci więksi Włosi, którzy tu przyszli?”. Trzech z nich śmiało się i śmiało. I bardzo szybko nas zobaczyli i przestraszyli się. Powiedziałam: „Jestem tak szczęśliwa, słysząc wasz śmiech. Przebyliście całą drogę tutaj i wszyscy na was patrzyli”.

Ponieważ obaj znają język włoski, znają inny język. Inną naszą cechą jest to, że nie chcemy uczyć się żadnego innego języka. Wszyscy będą musieli, cholera, nauczyć się angielskiego, w przeciwnym razie myślimy, że to sami głupcy. I naśmiewamy się z nich. Widziałam tu tak wiele filmów – pokazują tak wiele małych, małych dramatów, czasami jakieś seriale – w których pokazują Francuza mówiącego po angielsku w śmieszny sposób, albo Niemca mówiącego w śmieszny sposób. I myślę też, że Anglicy potrafią mówić w całkiem śmieszny sposób dla mnie. Czasami to niemożliwe. Na przykład dzisiaj, konduktor, nie wiem, jakim językiem mówił, ale nie rozumiałam, o czym mówił, próbował być miły. Ale patrzyłam na niego, miałam go właśnie zapytać: „Czy to oksfordzki angielski, czy może z Cambridge? Nie rozumiem”. Właśnie tak.

Więc to, co mówię, to, że język służy tylko do komunikacji. Ale jeśli w komunikacji nie ma miłości, jeśli nie ma szczerości, jeśli nie ma uczucia, troski, to po co chcemy się z kimkolwiek komunikować? Tylko puste słowa, nic dobrego. Więc teraz jesteśmy nie tylko częścią składową tego świata, ale całej reszty. I wszystko krąży przez was, gdy porzucicie to uczucie izolacji.

Ale izolacja istnieje, bardzo duża izolacja, w charakterze, może dlatego, że Anglia jest wyspą. Z wyjątkiem, jak mówiłam dzisiaj Dawidowi, że z wyjątkiem atakowania innych ludzi i docierania aż do Chin, aż do Australii, poza tym są odizolowani. Więc musimy nauczyć się obserwować samych siebie, musimy się nauczyć, co przychodzi do nas od naszych przodków. To jest dziedzictwo, które otrzymaliśmy. Więc nagle stajemy się lordami, nagle stajemy się damami, nagle stajemy się jakimś angielskim księciem. W Indiach bardzo się z tego naśmiewano. Musieliście widzieć nos księcia, który mają, nadali tę nazwę jednej formacji skalnej, nazywają ją „To jest nos księcia”, ponieważ jakiś książę musiał tam pójść z takim nosem. Więc musimy nauczyć się naśmiewać z samych siebie. Wtedy wszystkie te rzeczy znikną, i musicie zrozumieć, że jesteśmy znacznie wyższymi ludźmi niż ta ograniczona rzecz. To nic dobrego. A jeśli podążamy za tymi starymi ludźmi, to możemy stać się z nimi bucem, ponieważ oni byli niezłymi bucami, widać to, byli niezłymi bucami, w sposobie, w jaki robili pewne rzeczy. A teraz są martwi i odeszli, my jesteśmy nowonarodzonymi, wyjątkowymi ludźmi, jesteśmy kwiatami i powinniśmy być pachnący.

I to właśnie stało się z Gavinem, że upadł zbyt nisko. A ta Valerie to postać, która jest kolejną okropną. Po prostu nie wiem, co o niej powiedzieć – im mniej się mówi, tym lepiej. To znaczy, nigdy nie widziałam, żeby ktoś pisał tak okropne rzeczy, nigdy nie słyszałam, żeby takie książki były pisane do ogólnego czytania. W Indiach to wykluczone. Nawet jedno takie zdanie nie byłoby dozwolone. Coś, co jest odrażające, absolutnie odrażające. Oczywiście nie mogłam tego przeczytać, z przykrością to mówię, ale cokolwiek o tym słyszałam. I było tam kilka linijek, przeczytali je i powiedziałam: „Przestańcie. Przestańcie. Przestańcie. Nie chcę zwymiotować.”.

Więc tylko po to, by mieć styl, to i tamto, to nie jest w porządku. Jesteśmy Duchem a Duch jest światłem, światłem dookoła nas, dookoła naszych aur. Są ludzie, którzy chodzą ze szczególnym typem osobowości, po co nam styl? Kto ma lepszy styl od naszego? Tworzymy własne style, jesteśmy twórcami stylów. Więc dostosowywanie się do jakiegoś nonsensownego pomysłu i odłączanie się, oddzielanie się, odcinanie się od kolektywu, jest bezsensowne.

Teraz, ci, którzy jadą do Indii, muszę wam powiedzieć jedną rzecz: musicie mieszać się z ludźmi. Nie będziemy mieli żadnego obozu, w którym będą tylko Anglicy czy coś. I to jest bardzo powszechna wada, musimy się z tym zmierzyć. To bardzo powszechna wada. Ponieważ teraz jestem w Anglii, więc ja też jestem Angielką, ale nie mam w sobie tej wady. Ale widziałam Hindusów, którzy, gdy tu mieszkają, stają się tacy. Pojechałam do miejsca zwanego Mar del Plata w Argentynie. To bardzo piękne miejsce, bardzo piękna kolonia ludzi. Zapytałam: „Kim są ci ludzie, którzy tu mieszkają?”. Odpowiedzieli: „Sami Hiszpanie, Włosi, to, tamto”. „A Anglicy?”, „Nie. Anglicy mają swoją oddzielną kolonię”. Ale nie zdziwiłabym się, gdybyśmy jutro mieli oddzielną kolonię angielskich Hindusów; to możliwe. Mówią w sanskrycie: „Sangati sanga doshena”, co oznacza: jeśli z kimś przebywasz, stajesz się taki jak on. Więc jutro możemy mieć jakichś książąt i księżne w społeczności indyjskiej, jeśli tu zamieszkają – całkiem możliwe. To jest taka, taka naładowana atmosfera, „Jesteśmy kimś wyjątkowym”.

I to tak wyraźnie widać, gdy jadą do innego kraju, to stwarza problemy. Nie potrafią się mieszać z ludźmi, nie potrafią rozmawiać z innymi, cały czas myślą, że są jak jacyś ludzie z mediów, próbujący krytykować. Całe nastawienie jest takie, że musimy zmieszać się z całym oceanem Sahadża Yoginów. Zamiast tego, jeśli zachowujecie się w ten sposób, ludzie myślą, że oni w pewnym sensie nas krytykują. Dlatego wiele razy mówiłam, że nie możemy używać słów „ja lubię” lub „ja wierzę”. Nie, nie używać. Ponieważ w ten sposób gardzicie innymi. „Ja nie lubię tego, ja nie lubię tamtego”. Możecie nawet nie mieć połowy tego w domu, swoim własnym, ale tak powiedzą. Możecie nie mieć jedzenia w domu, ale kiedy idą do kogoś, mówią: „Nie lubię tego jedzenia”. Tego nie wolno nam mieć. Wszystkie te rzeczy widziałam w nim i to właśnie wam mówię.

Oczywiście jest wiele książek do przeczytania i możemy to robić. Jedną dobrą cechą Anglików jest to, że są uczeni, mają erudycję. Dużo czytają, dużo wiedzą. Zwykła osoba też będzie wiedzieć. Również, ponieważ to bardzo mały kraj, wiedzą o małych, małych miejscach. Gdziekolwiek pójdziesz, oni wiedzą, „To szkło jest z Darlington, to jest stąd, tamto jest stamtąd”. Hindusi nic by nie wiedzieli. A jeśli ich zapytasz: „Skąd pochodzi to sari?”. Mężczyźni, zwłaszcza, kobiety może ci powiedzą. Kobiety powiedzą: „Nie wiem, musi być z Indii, prawda? Czy może z Kenii?”. Wiedzą o ptakach, skąd pochodzą. Ale wszystkie te rzeczy, ta wiedza czasami może nas uczynić nadmiernie nacjonalistycznymi: „My, Brytyjczycy.”. To może się pojawić. Uważajcie na ten punkt, by mówić: „Jesteśmy Brytyjczykami”. Nie jesteśmy. Nie jesteśmy Hindusami, nie jesteśmy Brytyjczykami, jesteśmy niczym. Jesteśmy gnostykami. Jesteśmy tymi, którzy wiedzą. Jesteśmy Yoginami. Ponieważ to jest takie sztuczne ego w naszej głowie i to sprawiło, że ludzie nas nienawidzą, podczas gdy jesteśmy tu, by kochać cały świat. Więc nasze piękno tkwi w tym, jak bardzo kochamy innych. Musimy stawić czoła samym sobie, zobaczyć: „Jak bardzo kochamy innych? Jak bardzo troszczymy się o innych? Jak bardzo radujemy się innymi? Jak się czuję, gdy spotykam innego Sahadża Yogina?”. Kiedy was widzę, fala radości staje się dla mnie jak grom. To znaczy, nie wiem, gdzie stoję. I czasami czuję, że mogłabym po prostu unieść się do nieba. To jest treść naszego Ducha wewnątrz nas. Nie te wszystkie sztuczne rzeczy, one nigdy nie mogą dać nam radości. Nie mogą dać radości nikomu innemu.

Musimy być bardzo prostymi ludźmi. Prosty nie oznacza, że powinniście mieć tylko kilka ubrań, to nie to znaczy. Prosty, oznacza z serca. Z małych, małych rzeczy powinniście czuć się szczęśliwi. Proste rzeczy powinny was uszczęśliwiać. I w ten sposób zbliżymy się do siebie. Ponieważ ten świat musi być jeden. Kiedy będzie jedna Europa, co się stanie z Anglikami, nie wiem. Będą musieli skoczyć do morza, myślę, bo sposób, w jaki zostaną najechani przez tych wszystkich ludzi, ponieważ oni są w pewnym sensie, w angielski sposób, są agresywnymi ludźmi, bo jeśli jest Włoch, on po prostu wejdzie do twojego domu i zapyta: „Co masz dziś na obiad?”. Całkiem możliwe. A ty powiesz: „Co to ma być? To bardzo niegrzeczne wchodzić do mojego domu.”. Po co masz dom? Nawet szczur nie może wejść do tego domu. Polerujesz swoje mosiądze, robisz wszystkie swoje sprzątania, zamiatania – dla kogo? Nie ma nawet szczura w domu, żeby przyszedł i to zobaczył. Jaki jest sens robienia tego wszystkiego? Żyjcie jak świnie, lepiej, żeby nie marnować energii. Bo nie ma nawet nawet świni, żeby przyszła i was odwiedziła. Dobrze, klimat jest taki, nie możemy zostawiać otwartych drzwi, w porządku, ale serca mogą być otwarte. Sama miałam wiele takich doświadczeń.

Ale jeśli to wkradnie się do Sahadża Yogi, to nie sądzę, by nasza Sahadża Yoga mogła prosperować, ani by ludzie mogli mieć tę treść. Jakość Sahadża Yogi powinna być w nas: ilu ludziom dajemy Realizację? Z iloma ludźmi potrafimy rozmawiać? Jak wiele wiemy o Sahadża Yodze? Jak bardzo ją opanowaliśmy, ilu ludzi wprowadzamy do Sahadża Yogi? Czy potrafimy? To krążenie serca jest ważne. A jeśli nie potraficie krążyć, dlaczego żyjecie w sercu? To jest kraj serca, gdzie żyje Śiwa, gdzie On pulsuje we wszystkim – pulsuje we wszystkim – i tam, gdzie jesteście, co powinniście robić? Krążenie: jak bardzo potraficie krążyć, komunikować się z ludźmi, nawiązywać relacje, rozumieć. Wszędzie jest radość, wszędzie jest zrozumienie. Ludzie mają takie oceany głębi, ale musimy wiedzieć, jak do nich przeniknąć. Ale jeśli chcecie mieć perły, musicie zanurkować. Ale jeśli chcecie żyć ze słomą, która wisi na powierzchni – żyjcie z nią.

Przyszliśmy do Sahadża Yogi, aby stać się wspaniałymi ludźmi. Byliśmy Brytyjczykami, w porządku, koniec z tym, załatwione. Ale teraz otrzymaliśmy drugie narodziny, weszliśmy do Królestwa Bożego, teraz jesteśmy tutaj, aby stać się wielkimi ludźmi, wielkimi monarchami. A te style i to wszystko pochodzi od tak zwanych monarchów i królów, i byli to okropni ludzie. Czy wiecie o tym? Powiedzieli mi, że królowa Elżbieta, ta pierwsza, miała tu jakąś dziwną łatę, nie wiedzą, czy była mężczyzną, czy kobietą, czy czymkolwiek, kimkolwiek była, mężczyzną, kobietą czy osobą, to była ta rzecz, miała tu łatę. Dlatego zrobiła ten rodzaj kołnierza dla siebie, który tu sterczał. I wszyscy musieli to nosić. I mówili też o Wiktorii, nie chcę nic mówić przeciwko niej, bo mam dla niej wielki szacunek, ale mówią, że wyrósł jej garb na plecach, więc wymyśliła te wiktoriańskie spódnice.

Więc możecie też zobaczyć, że hipisi zaczęli się w Anglii, punk zaczął się w Anglii. Wyobraźcie sobie punków. Oni są szaleni. I kiedy poszłam na wystawę w Rzymie, piękna wystawa, przechodziliśmy z jednego kraju do drugiego, do kolejnego, i tam, pomyślałam o Anglii, bo stałam się Angielką, jak wam mówiłam. Zapytałam: „Gdzie jest Wielka Brytania?”. On powiedział: „Tam.”. I było tam około sześciu-siedmiu chłopców, głównie z Włoch, i trzy-cztery dziewczyny śmiejące się: „Ha. Ha.”. Zapytałam: „Co tam się dzieje? O co chodzi? Dlaczego śmieją się z Anglików, skoro Anglicy śmieją się ze wszystkich?”. I wiecie, co to było? To był sklep punkowy – to jedyna rzecz, jaką mieli na wystawę, wierzcie mi. Dziurawe spodnie, dziurawe, D Z I U R A W E. Dziurawe spodnie i mieli te – jak to się nazywa, jak wy to nazywacie, nie wiem? W języku hindi nazywamy to „toora” tego rodzaju rzeczy – i to wszystko tam sprzedawali. I mówili: „To wszystko jest autentyczne, autentyczne, autentyczne z Anglii”. I wszyscy ci Włosi się śmiali. Zapytałam więc Flavię: „Dlaczego oni się śmieją z tych Brytyjczyków?”. Powiedział: „Matko, my mamy poczucie śmieszności, mamy wielkie poczucie śmieszności”. Podczas gdy ci ludzie myśleli: „No i co? Co w tym złego? Jeśli obetnę sobie nos, co w tym złego?”. Ostatecznie więc kończymy w tego rodzaju głupocie, jak wiecie, że osoba, która ma tego rodzaju ego, staje się idiotą. I jest wiele rzeczy, które można wyraźnie zobaczyć, jak myśleliśmy, że jesteśmy wspaniali, i jak ludzie nas zwodzili.

Jest wielki pisarz w języku hindi, nazywa się Premchand. Muszę wam opowiedzieć jego historię, jest bardzo interesująca. Mieliśmy Anglików w Indiach i wiedzieliśmy, jak ich zwodzić, muszę wam szczerze powiedzieć. I było dwóch Anglików idących ulicą w Benares. A głównie w Benares mają swoje toalety na górze, na otwartej przestrzeni. Siedzą tam. I mieli, - nosimy nasz dzbanek, lota, nazywają to lota, z wodą. Ktoś tam postawił lotę i nagle, przez coś, spadła. I po prostu spadła – nagrywacie mnie? Halo? A teraz nie nagrywajcie tego. Chcecie to nagrać? Tylko dla Anglików, dobrze. Ale nie dawajcie tego nikomu innemu. Więc lota spadła i spadła. A on opisuje: „Spadła na stopy tych, gdzie wielu Hindusów idzie i kładzie swoje głowy”. Zapytałam: „Co to mogło być?”. To były stopy dwóch Anglików. I wtedy Anglicy się zdenerwowali, ponieważ zgodnie z prawem ich kraju nic nie może zostać zranione. I wzięli tę lotę i powiedzieli: „Zabieramy was teraz na policję. To nas tak bardzo zraniło.”. Więc, człowiek, który był na górze, przybiegł, mówiąc: „Przepraszam, przepraszam.”. Oni powiedzieli: „Nic z tego, zabierzemy was na policję. To nas zraniło. Nie mieliście prawa trzymać tam loty, tak że spadła nam na stopy”. W Indiach nikt nie rekompensuje. Ale jeśli przyjdzie Anglik i powie, w porządku, powiedzą: „W porządku, co robić?”. Więc był jeden facet, który wpadł na pewien pomysł. Znał angielski. Powiedział: „Zobaczcie, możecie ich zabrać na policję. Co najwyżej policja nałoży na nich małą grzywnę. Ale czy znacie tę lotę?”. On powiedział: „Co?”. „Ta lota należała do Akbara. Akbar nosił tę lotę ze sobą, więc zamiast ich zabierać, jeśli poprosicie o tę lotę, to będzie dobry pomysł, to antyk, wiecie. Będzie dla was dobra. Akbar Wielki ją nosił.”. I powiedział im w Hindi, że „Oszukałem ich i powiedziałem im, że to należało do Akbara, a wy po prostu powiedzcie, że „Nie chcemy oddać tej loty, możecie nas zabrać na policję.”. Więc oni powiedzieli: „No dobrze. Jeśli dacie nam tę lotę, to wam wybaczymy.”. Ci ludzie powiedzieli: „Nie, nie chcemy oddać tej loty”. „Dlaczego?”. „Bo należała do Akbara. Jak możemy oddać taką lotę? Był naszym przodkiem. Nie możemy wam dać naszej loty.”. Wtedy Anglicy powiedzieli: „W porządku, w takim razie jesteście gotowi iść na policję?”. „Tak, tak, jesteśmy gotowi iść na policję, ale nie możemy wam dać tej loty.”. Więc zapłacili za tę lotę dużo pieniędzy i ją kupili. I byli bardzo dumni. I wzięli tę lotę i musieli ją włożyć w jakąś ramkę, żeby powiedzieć, że to była lota noszona przez Akbara. Tak to właśnie wygląda.

Więc najpierw musimy mieć szacunek dla innych kultur, innych rzeczy i innych ludzi, i innych krajów, i próbować zobaczyć, co w nich jest dobrego. W przeciwnym razie nic do was nie przeniknie i zostaniecie sami sobie przez całe życie. Na tym świecie jest tyle miłych rzeczy. Powiedzmy, że jedziecie do Włoch – zobaczcie tę piękną pracę, którą wykonują, meble, które robią, rzeczy, które robią. Kiedy przyjadą do Anglii, nie wiem, co się z nami stanie. Mieliśmy mnóstwo pięknej sztuki i mieliśmy talenty, ale wszystko się skończyło, nikt tego już nie posiada. A kiedy oni tu przyjadą, co się stanie? W automatyzacji, kiedy przyjadą tu Niemcy, wykończą nas. Więc musimy zdać sobie sprawę, że te zewnętrzne rzeczy i myślenie, że jesteśmy kimś wielkim, to nie jest wielkość. Wielkość jest w was samych, w waszym sercu.

I jest to tak bardzo, tak bardzo widoczne, tak bardzo widoczne tutaj, że to jest naprawdę szokujące. Jako reakcja na te wszystkie formalności i tak dalej, ludzie mogli zacząć nosić bardzo swobodne ubrania, w porządku. Ale to nie tędy droga, bo to musi odejść z wnętrza. Wszystkie te idee muszą zostać całkowicie zmyte, oczyszczone. I musimy wiedzieć, że to my jesteśmy tymi, którzy mają dać światło Ducha całemu światu. I jak możemy zakrywać i zaciemniać siebie tymi wszystkimi dziwnymi pomysłami?

I dlatego tak wielu z was zadawało mi pytania o Gavina. Jedyne, co mam do powiedzenia, to że do tego stopnia może posunąć się tylko Anglik, ponieważ potrafi sobie wybaczyć. Do tego stopnia nikt inny nie może się posunąć. Nikt tak nie zrobił. Nikt tak nie zrobił. Mieliśmy tak wielu ludzi usuniętych z Sahadża Yogi, wiecie o tym bardzo dobrze. Ale sposób, w jaki on upadł, i sposób, w jaki był z nami przez ostatnie czternaście lat, jest zaskakujący. I rozumiem, że ludzie zadają mi pytania, rozumiem, dlaczego tak się dzieje. Ale bądźcie teraz ostrożni. Nie zatraćmy się w tych głupich, idiotycznych ideach, które mieliśmy. I bądźmy kimś wspaniałym. Pozostańmy w swoim wnętrzu, patrzmy na siebie. Żadna arogancja, żadna sztuczność nie da nam żadnej specjalnej osobowości, chyba że zdamy sobie sprawę, kim jesteśmy. A kiedy wiemy, kim jesteśmy, cieszymy się sobą, nigdy się nie znudzimy, cieszymy się sobą – nigdy się nie znudzimy.

Więc na początku programu muszę powiedzieć, że widziałam, że Sahadża Yogini, jeśli chcą być dobrzy, mogą być naprawdę bardzo dobrymi ludźmi, w Anglii, ponieważ jakość inteligencji jest znacznie lepsza, być może, również ich erudycja jest bardzo dobra. Ale kiedy upadają, upadają również bardzo szybko i bardzo nisko. Więc to, na czym musimy polegać, to nasz krok, gdzie stoimy i jaki krok zamierzamy zrobić dalej. Na przykład medytacja: Doktor Brian Wells powiedział mi, że ludzie nie chcą medytować w aśramie. A medytacja jest bardzo ważna, to jedyny sposób, w jaki możemy wzrastać. Dobrze, ludzie wstawali, powiedzmy, około dziesiątej. Ale przecież nie upijacie się, dlaczego mielibyście wstawać o dziesiątej? Musicie wstawać rano. Musicie dbać o siebie: to znaczy musicie dbać o swojego Ducha. I to właśnie musimy osiągnąć. I wiem, że jeśli wszyscy zdecydujecie, możecie to zrobić bardzo dobrze.

Między wami jest lepsze zrozumienie, ale jeśli chodzi o innych, wydaje się, że jest pewien rodzaj luki komunikacyjnej, której nie powinno być. Skoro Niemcy potrafili być tak łagodni i tak słodcy. Widzieliście Niemców, którzy są Sahadża Yoginami – nawet dotknięcie kwiatu jest łatwiejsze niż dotknięcie Niemca, mówię wam, stali się tak łagodni, ponieważ wyciągnęli lekcję. I zapytałam pewnego Niemca: „Co jest z Anglikami? Dlaczego oni nie wyciągnęli lekcji?”. Odpowiedział mi, co jest bardzo ważną rzeczą do zrozumienia: „Oni nigdy nie przegrali wojny, Matko. Muszą przegrać jedną wojnę, wtedy będzie z nimi w porządku”.

Więc łagodność, która nie jest zewnętrzna, która nie jest tylko pustymi słowami, ale pochodzi z wnętrza: „Jak oni mogą kogoś skrzywdzić?”. To znaczy, musiałam się nastawić psychicznie, żeby tak do was mówić. I nie wiedziałam, ile kwiatów powinnam wpleść w moje słowa, żeby was nie zraniły. A nawet wtedy, w głębi czuję pewien smutek, ponieważ tak bardzo was kocham i to pokazuje, że spędziłam z wami najwięcej czasu. Jesteście szczególnie uprzywilejowani. Ale to powinno dać wam większą pokorę. Ponieważ jakiekolwiek są moje cechy, powinny być w was znacznie bardziej i być pokazywane ludziom, tak żeby mówili: „Och, Anglicy, można ich rozpoznać, wyglądają jak Matka. Zachowują się jak Matka. Są tacy jak Matka”. Pozwólcie mi to usłyszeć. Dobrze? Więc to obietnica dla mnie – zgoda? – w dniu Asztami. Skończmy z tymi wszystkimi negatywnościami i stańmy się tym szczególnym rodzajem ludzi, - którzy są czczeni na całym świecie. - Dobrze? Niech Bóg was błogosławi.