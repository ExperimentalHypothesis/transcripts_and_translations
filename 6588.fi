

Public Program. Prague (Czech Republic), 17 August 1991.

Ensimmäinen yleisötilaisuus Prahassa, Tšekin tasavallassa 17. elokuuta, 1991 

Kumarran kaikille totuuden etsijöille. 

Aivan aluksi Minun on kerrottava teille, että totuus on mikä se on. Me emme voi käsitteellistää sitä emmekä muuttaa sitä. Valitettavasti emme myöskään voi tuntea sitä tällä ihmisen tietoisuudellamme. Meidän on tultava hienojakoisemmiksi olennoiksi tietääksemme totuuden, eli, meidän on tultava hengeksi. Sen vuoksi on ymmärrettävä, että se on evoluutioon kuuluva elävä prosessi. Se on elävä tapahtuma sisällänne, joka tekee teistä henkiä, eikä sitä voi ostaa rahalla. Sen eteen ei voi ponnistella, vaan se toimii siksi, että olette totuuden etsijöitä. Mitä tahansa kerron teille, teidän on kuunneltava sitä avoimin mielin kuin tiedemies. Jos se pystytään osoittamaan totuudeksi, teidän on rehellisinä ihmisinä hyväksyttävä se, koska se on omaksi eduksenne ja koko maailman eduksi. Näemme tässä kauniita kukkia, mutta pidämme niitä itsestään selvänä. 

Emme edes ajattele, että ne ovat tulleet aivan pienistä siemenistä. Entäpä silmänne, millaiset pienoiskamerat ne ovatkaan, mutta niitäkin pidämme itsestään selvänä. Meidän on siis ymmärrettävä, että on olemassa voima, joka tekee tämän elävän työn. Ensimmäinen totuus on se, että te ette ole tämä keho, tämä mieli, ego, tai ehdollistumat, vaan olette puhdas henki. Toinen totuus on se, että on olemassa jumalallisen rakkauden hienojakoinen voima, joka tekee kaiken elävän työn. Tämän voiman avulla olemme tulleet ameban tasolta tälle tasolle, ja tarvitsemme enää vain hyvin pienen läpimurron, tietääksemme totuuden. Me emme tiedä absoluuttista totuutta. Siksi meillä on erimielisyyksiä keskenämme, taistelemme toisiamme vastaan, käymme sotia. Mutta jos kaikki tietäisimme totuuden, näkisimme, että niitä on vain yksi. Niin kuin te kaikki näette Minun istuvan tässä, te tiedätte, että istun tässä, eikä siitä tarvitse kiistellä. 

Mutta sitten, kun teistä tulee henkiä, silloin voitte tuntea tämän kaikkialla olevan Voiman, jota ette ole koskaan ennen tunteneet. Tunnette sen sormenpäissänne, ja tunnette myös Pyhän Hengen viileän tuulen, joka tulee päänne sisältä. Raamatussa kerrotaan Kaikkivaltiaasta Jumalasta, joka on Isä-jumala, ja Poika-jumalasta, ja Kolminaisuudesta, joka on Pyhä Henki. Mutta kuinka voi olla olemassa Isä ja Poika, mutta ei Äitiä? Naisia kutsutaan "toisen luokan kansalaisiksi" siksi, että Äiti ei ollut mukana kahdentoista apostolin kanssa nauttimassa Viimeistä Ehtoollista. Mutta miten Paavali sitten on kuvattuna sinne, vaikka hänkään ei ollut mukana ehtoollisella? Mutta ihmiset saattoivat tuntea, että Jeesuksen Äiti oli Jumalatar, ja siksi he kutsuivat Häntä Madonnaksi. Enkä voi ymmärtää sitä, että ne, jotka eivät pidä Häntä Jumalattarena, palvovat Häntä Mustana Madonnana Puolassa. Samalla tavalla ihmiset ovat aiheuttaneet ongelmia jokaisessa uskonnossa, koska halusivat järjestellä asioita itselleen sopivilla tavoilla. Niinpä ihmiset päättelivät, että Jumalaa ei ole olemassa, koska mitä uskontoa he sitten seurasivatkin, niin he saivat tehdä mitä tahansa syntiä. 

Niinpä he menettivät uskonsa Jumalaan. Mutta sitten, kun teistä tulee henkiä, tulette tietämään, että on olemassa Kaikkivaltias Jumala ja Hänen rakkautensa, Hänen kaikkialla oleva elävä Voimansa. Sahaja Yogan avulla voidaan todistaa, että Jumala ja Hänen rakkautensa voima ovat olemassa. Uskoittepa Jumalaan sokeasti, tai ette ollenkaan, sillä ei ole merkitystä. Monet ihmiset ovat tulleet kertomaan Minulle: "Me rukoilemme Jumalaa, mutta mitään ei tapahdu. Olemme aivan samanlaisia kuin ihmiset, jotka eivät usko Jumalaan." Syy on siinä, että ette ole yhteydessä Jumalaan. Jos tätä laitetta ei ole yhdistetty järjestelmään, se ei toimi. Jos puhelimenne ei ole yhdistetty, se ei toimi. Siksi aivan aluksi on saatava yhteys tähän kaikkialla olevaan Voimaan. 

Kaikissa teissä on sisällänne tämä jumalallisuus. Voitte kaikki saada Itseoivalluksenne ja yhteyden tähän kaikkialla olevaan Voimaan. Sitä teidän ei tarvitse epäillä millään lailla. Se on niin yksinkertaista. "Sahaja" tarkoittaa mukana syntynyttä, ja teillä kaikilla on oikeus saada tämä yhteys, eli jooga, ilman mitään vaikeuksia. Sen tuloksena kaikki fyysiset, mentaalit ja tunteisiin liittyvät ongelmanne ratkeavat. Myös materiaaliset ongelmat ratkeavat. Mutta ennen kaikkea te astutte Jumalan Valtakuntaan, joka on ilon valtameri. Tämä tulee tapahtumaan teille. Tämä on äärimmäisen yksinkertaista, ettekä voi saavuttaa sitä lukemalla, opiskelemalla, tai millään tekemisellä. 

Se ei ole mentaali, vaan elävä tapahtuma. Olette tänään saaneet kuulla Kundalinista ja sisällänne olevasta voimasta. Huomenna kerron teille hengen luonteesta. Näin lyhyessä ajassa on vaikeaa antaa koko kuvaa juuria koskevasta tiedosta. Olen varmaan pitänyt neljä tuhatta luentoa tästä aiheesta pelkästään englannin kielellä. Täälläkin on paljon valoja, jotka saadaan syttymään vain yhtä nappia painamalla. Mutta jos Minun pitäisi ensin kertoa teille sähköstä ja sen historiasta, ja kuinka se tuli tänne Prahaan, teitä alkaisi kyllästyttää. Valot saadaan päälle yhdestä napista, koska kaikki on sisäänrakennettuna. Samalla tavalla kaikki on sisäänrakennettuna teidän sisällenne. On siis parempi saada ensin valaistuminen, ja vasta sitten tieto hienojakoisista asioista. 

Mutta joka tapauksessa haluaisin teidän esittävän Minulle muutamia kysymyksiä. Pyydän teitä kuitenkin, että ette esittäisi Minulle kysymyksiä, jotka eivät liity tähän aiheeseen. Pyydän, että ymmärrätte, että en ole tullut tänne ottamaan teiltä mitään. Olen tullut tänne antamaan teille sen, mikä teille kuuluu. Voitte esittää kysymyksiä. Siirtäkää pois kaikki tämä täältä. Voitte siirtää kaiken tämän edestä, koska ihmiset eivät voi nähdä Minua. En tarvitse, ottaisin vain silmälasini. Puhuisitko kovempaa. "Autoitte minua Wienissä - kuulossani oli ongelmia." 

Mutta hän ei kuule kovin hyvin. Hyvä on, sitten se johtuu jostain muusta. Katsotaan sitä uudelleen. Oletko meditoinut? Hyvä, katsotaan sitä uudestaan. Hyvä on, istu alas, niin katsotaan uudestaan Tapaamme huomenna. Eikö heillä ole mitään kysyttävää? Ihania ihmisiä! 

[Kysymys vaikeasti kuultavissa] 

Kerroin teille aivan aluksi, että unohtakaa epävarmuus, älkää myöskään tuomitko itseänne. Kysymys koski sitä, että jos he eivät olekaan valmiita. Teidän Kundalininne tietää teistä kaiken. Hän on teidän äitinne, teidän henkilökohtainen äitinne, ja hän palaa halusta antaa teille toisen syntymänne. Kuuletko nyt? Kundalinin herättämiseksi meidän on meditoitava kauan aikaa. Mitä tarkoittaa kauan aikaa meditoiminen? Olette jo tehneet kaiken sen aikaisemmassa elämässänne. Siksi te olette nyt täällä. Teidät on tarkoitettu olemaan täällä. Millaisena näette Maan tulevaisuuden? Minkä?

Maan. Maan, jonka päällä me elämme. Prahassa vai? Millaisena näette ihmiskunnan tulevaisuuden? Suurenmoisena! Maailmassa on parhaillaan menossa monia sotia, ja väkivaltaa on paljon. Ja kysymykseni kuuluu, mitä täytyy tapahtua ennen kuin ilo tulee maailmaan? Katsokaas, nämä sodat ovat olemassa ihmisten itse aiheuttamien ongelmien takia. Jos ihmiset voidaan saada muuttumaan, nämä ongelmat ratkeavat automaattisesti Jos tietty määrä ihmisiä saadaan muuttumaan, he saavat sen käynnistymään. On olemassa jo tuhansia muuttuneita ihmisiä, ja te pystytte muuttamaan muita, kun olette itse muuttuneet. 

[Huonosti kuuluva kysymys, joka koskee romaneja.] 

Kaiken rotuiset, romanit ja kaikki muut rodut, voivat saada muutoksen itsessään. Se ei riipu millään tavalla rodusta, kansallisuudesta tai uskonnosta, ei millään tavalla. On kysymys jostain sisäisestä, sisällä olevasta. Riittää, että on ihminen, ja kaikki toimii. Ja mikä parasta, kaikki niin kutsutut huonot karmat peseytyvät myös pois. Vain ihmiset uskovat saavansa itselleen huonoa karmaa, eläimet eivät tee niin. 

[Huonosti kuuluva kysymys koskien Jeesusta.] 

Totta kai, totta kai. Mutta Jeesus sanoi, että ne, jotka eivät ole meitä vastaan, ovat puolellamme. Kaikki nämä inkarnaatiot ja profeetat ovat yhteydessä toisiinsa. Ihmiset näkevät heidät erillisinä, ja se saa aikaan vihaa heidän välilleen Tuolla on vielä yksi. Uskotteko, että Jeesus Kristus kuoli syntiemme tähden, auttaakseen meitä? Kyllä, Hän kärsi puolestamme. Hänen oli tehtävä niin. Mutta oikeastaan inkarnaatiot eivät koskaan kärsi. Hänen oli tehtävä se, josta kerron teille joskus myöhemmin, koska se, miten Hänen oli mentävä läpi Agnya -keskuksen, optisen kiasman, joka oli sulkeutunut tällä tavalla. Joten Hänen oli annettava ristiinnaulita itsensä. Hänen viestinsä on Hänen ylösnousemuksensa, ei ristiinnaulitseminen, vaan ylösnousemus. Mutta nyt meidän ei tarvitse kärsiä.

Ne, jotka sanovat, että teidän pitää kärsiä, ovat täysin väärässä. Aiommeko kärsiä enemmän kuin Jeesus? Miten voimme auttaa ihmisiä, jotka eivät halua saada oivallusta, saamaan sen? He eivät voi saada sitä. He eivät voi. Siihen ei voi pakottaa. Kundalini on puhtaan halun voima. Jos teillä ei ole puhdasta halua, en voi ylittää vapauttanne. Täytyy olla persoonallisuus, kuin hyvä siemen, jonka voi istuttaa Äiti Maahan. Mutta teillä täytyy olla halu, muuten sitä ei saa toimimaan. Siementä ei voi pakottaa itämään. Tällä herralla on kysymys.

[Huonosti kuuluva kysymys]

Hyvä, se oli hyvä kysymys: eli, kun nostatte muiden ihmisten Kundalinia, ja myös vakiinnutatte itsenne, teistä tulee oikeudenmukainen ihminen, ja näistä muista tulee myös oikeudenmukaisia. Heistä tulee todellisia pyhimyksiä. Heistä tulee rauhallisia, heissä ei ole himoa tai ahneutta. Ihmiset ovat tehneet maailmasta tällaisen, ja jos ihmiset muuttuvat, koko maailma muuttuu.

[Huonosti kuuluva kysymys]

En tiedä mitä tarkoitat, en ymmärtänyt. Älkää huolehtiko Minusta. En kerro teille mitään Itsestäni. Jeesus kertoi olevansa Jumalan poika, niin kuin olikin. Mutta kun Hän sanoi sen, Hänet ristiinnaulittiin. Ihmiset eivät halua kuulla totuutta, ennen kuin ovat oivaltaneita sieluja. Joten en halua joutua ristiinnaulituksi; Minulla on vielä työtä jäljellä. Se johtuu siitä, kun sanon, että tästä ei voi ottaa rahaa, niin kaikki, jotka ovat tehneet bisnestä uskonnolla ja kaikella väärien gurujen oppien levittämisellä, ovat Minua vastaan. Myös uskonnot ovat tehneet bisnestä, kaikki uskonnot tekevät nykyään bisnestä, joten he eivät pidä Minusta. Jumalalla ei voi tehdä bisnestä. Nyt voisimme siirtyä Itseoivallukseen. Ja jälleen Minun on sanottava, että en voi pakottaa siihen ketään. Vain ne, jotka todella haluavat sitä, voivat jäädä saliin. Kaikki muut voivat poistua salista.

Niitä, jotka eivät halua oivallusta, pyydämme ystävällisesti poistumaan. Aivan aluksi Minun on jälleen kerrottava teille, että voitte täysin luottaa siihen, että tulette saamaan oivalluksenne. Toinen asia on se, että on kolme ehtoa, jotka teidän on ymmärrettävä. Ensimmäinen ehto on se, että teidän on unohdettava menneisyytenne, eikä teidän pidä tuntea minkäänlaista syyllisyyttä. Loppujen lopuksi olette ihmisiä, ja jos olette tehneet virheitä, se ei haittaa, sillä ette ole Jumala. Mutta syyllisyyden tunteminen on jotain mentaalia kidutusta. Kun tunnette syyllisyyttä, tämä keskus täällä vasemmalla menee epätasapainoon, ja piinaatte itseänne myös fyysisesti. Sillä kun tämä keskus menee epätasapainoon, saatte itsellenne angiinan, nikamatulehduksen ja muita sairauksia. Miksi siis pitäisi tuntea syyllisyyttä? Olkaa hyvä, älkää tunteko syyllisyyttä. 

Kun sanon, että älkää tunteko syyllisyyttä, monet poistuvat, koska he haluavat tuntea syyllisyyttä ja sairastua. Kolmas ehto on, että teidän pitää antaa kaikille anteeksi, yleisesti. Jotkut sanovat, että se on hyvin vaikeaa, mutta annattepa anteeksi tai ette, ette tee yhtään mitään. Toisaalta, kun ette anna anteeksi, silloin piinaatte itseänne täysin turhaan. Teidän ei tarvitse edes ajatella ihmisiä, joille annatte anteeksi. Sanokaa vain: "Annan anteeksi kaikille", ja olonne helpottuu välittömästi. Siinä kaikki. Jotta saisitte apua Äiti Maasta, teidän on hyvä ottaa kengät pois jalastanne. Pitäkää vasen ja oikea jalka erillään toisistaan. Vain noin viiden, kymmenen minuutin ajan. 

Niin kuin teille on jo kerrottu, meissä on kaksi voimaa, vasen ja oikea. Asettakaa vasen käsi vasemmalle puolelle ja oikea oikealle. Vasen puoli edustaa teissä halun voimaa, ja oikea puoli toiminnan voimaa. Olkaa hyvä ja laittakaa vasen käsi syliin vasemmalle puolelle, ja oikealla kädellä me vahvistamme keskuksiamme vasemmalla puolella. Ensin näytämme miten kosketamme eri keskuksia vasemmalla puolellamme, jotta vahvistaisimme niitä, joten katsokaa ensin, ja sen jälkeen voimme sulkea silmämme. Laittakaa oikea käsi sydämellenne. Tässä keskuksessa meissä heijastuu Kaikkivaltias Jumala henkenä. Ja Kundalini on Pyhän Hengen heijastuma, esiaikainen Äiti. Asettakaa nyt oikea kätenne vatsan alueen yläosaan. Tässä on teidän opettajuutenne keskus. 

Kun tulette hengeksi, teistä tulee omia opastajianne. Laittakaa sitten oikea kätenne vatsan alueen alaosaan vasemmalle puolelle. Tässä keskuksessa sijaitsee puhdas tieto, jonka avulla kaikki jumalallinen työ tapahtuu. Nostakaa sitten kätenne vatsan yläosaan vasemmalle puolelle. Nostakaa sitten kätenne niskan ja hartian yhtymäkohtaan, ja kääntäkää päätänne oikealle. Tämä keskus menee epätasapainoon silloin, kun tunnette syyllisyyttä. Laittakaa sitten kämmen poikittain otsalle, ja taivuttakaa päätänne niin paljon kuin voitte. Tässä keskuksessa teidän pitää antaa anteeksi kaikille. Laittakaa sitten oikea käsi pään takaosaan, ja taivuttakaa päätänne taaksepäin. Tässä keskuksessa teidän pitää ilman syyllisyyttä, ilman virheiden laskemista ja vain omaa itseänne varten pyytää anteeksiantoa jumalalliselta Voimalta. 

Nyt teidän pitää suoristaa kämmenenne. Laittakaa sitten kämmenen keskikohta fontanellin alueelle, joka oli pehmeä silloin, kun olitte lapsi. Ojentakaa sormenne suoriksi, ja taivuttakaa päätänne alas niin paljon kuin mahdollista. Katsokaa, että painatte kunnolla päänahkaanne, ja ojentakaa sormenne suoriksi. Taivuttakaa päätänne alaspäin Pyörittäkää päänahkaanne seitsemän kertaa myötäpäivään, hitaasti Painakaa päätänne alaspäin. Tässä kaikki mitä teidän pitää tehdä. Laittakaa nyt molemmat jalkanne erilleen toisistaan, ja laittakaa vasen kätenne Minua kohden. Älkää istuko liikaa taakse tai eteen kumartuneena, vaan istukaa mukavasti. Laittakaa nyt oikea kätenne sydämen päälle. Vasen käsi lepää sylissä kohti Minua. 

Olkaa hyvä ja sulkekaa silmänne. Tässä teidän pitää kysyä Minulta perustavaa laatua oleva kysymys, kolme kertaa - voitte kutsua Minua nimellä "Äiti" tai "Shri Mataji" - "Äiti, olenko minä henki?" Kovempaa. Jos te olette henkiä, teistä tulee omia opettajianne, mestareitanne. Laskekaa nyt oikea kätenne alas vasemmalle puolelle vatsaanne, sen yläosaan. Työskentelemme nyt vain vasemmalla puolella. Tässä teidän pitää kysyä toinen kysymys, "Äiti, olenko minä oma opettajani?" Kysykää tämä kysymys kolme kertaa. Olen jo kertonut teille, että en voi pakottaa teihin puhdasta tietoa, koska kunnioitan vapauttanne. Teidän on pyydettävä sitä. 

Laittakaa nyt vasen kätenne vatsanne alaosaan ja painakaa kunnolla. Tässä teidän pitää sanoa kuusi kertaa, koska tässä keskuksessa on kuusi terälehteä, "Äiti, ole hyvä ja anna minulle puhdas tieto." Kuusi kertaa. Heti kun pyydätte puhdasta tietoa, Kundalini alkaa nousta ylöspäin. Seuraavaksi meidän pitää vahvistaa ylempiä keskuksia itseluottamuksellamme. Nostakaa oikea kätenne vatsan yläosaan vasemmalla puolella. Tässä teidän pitää sanoa täydellä itseluottamuksella kymmenen kertaa, "Äiti, minä olen oma opettajani." Olen jo kertonut teille, että ette ole tämä keho, mieli, ego tai ehdollistumat, vaan olette puhdas henki. Nostakaa sitten oikea kätenne sydämenne päälle, ja tässä teidän pitää sanoa täydellä luottamuksella kaksitoista kertaa, "Äiti, minä olen henki." Kaksitoista kertaa. 

Tämä kaikkialla oleva Voima on myötätunnon ja rakkauden voima. Se on absoluuttisen tiedon valtameri. Kovemmalla äänellä. Mutta ennen kaikkea se on anteeksiannon valtameri, ja mitä tahansa virheitä sitten teettekin, tämä valtameri voi sulauttaa ne itseensä hyvin helposti. Antakaa siis anteeksi itsellenne, ja laittakaa kätenne kaulan ja hartian yhtymäkohtaan, ja kääntäkää päätänne oikealle. Sanokaa tässä täydellä luottamuksella kuusitoista kertaa, "Äiti, minä en ole lainkaan syyllinen." Olen jo kertonut teille, että annoittepa anteeksi tai ette, te ette tee mitään, mutta jos ette anna anteeksi, silloin joudutte väärille teille. Siispä, nostakaa oikea kätenne poikittain otsallenne, ja taivuttakaa päätänne mahdollisimman alas. Tässä teidän pitää sanoa täydellä luottamuksella, täydestä sydämestänne, eikä tarvitse laskea, "Äiti, minä annan kaikille anteeksi, yleisesti." Sitten, laittakaa oikea kätenne takaraivolle, ja taivuttakaa päätä reilusti taaksepäin. 

Tähän teidän pitää sanoa, ilman syyllisyyttä, ilman virheiden laskemista ja vain omaa itseänne varten, täydestä sydämestänne, eikä tarvitse laskea, "Jumalallinen Voima, mitä tahansa virheitä olenkin tehnyt, ole hyvä ja anna ne minulle anteeksi." Ojentakaa nyt käsi suoraksi, kämmen aivan suoraksi, ja asettakaa kämmenen keskikohta päälaen päälle. Ojentakaa sormia suoraksi. Taivuttakaa päätänne alaspäin Tässä jälleen: en voi sivuuttaa teidän vapauttanne. Teidän pitää pyytää Itseoivallustanne. Eli, liikuttakaa päänahkaanne seitsemän kertaa hitaasti myötäpäivään ja pyytäkää: "Äiti, anna minulle Itseoivallukseni" - seitsemän kertaa. Laittakaa kädet alas. Olkaa hyvä, ja laittakaa molemmat kädet Minua kohti tällä tavalla. Laittakaa nyt oikea käsi Minua kohti tällä tavalla. Laittakaa oikea käsi Minua kohti, ja taivuttakaa päätä alaspäin, ja tunnustelkaa vasemmalla kädellä tunnetteko viileää virtausta, joka tulee ulos päänne sisältä. 

Kovemmalla äänellä. Kovempaa. Jos tuntuu lämmintä, se tarkoittaa, että ette ole antaneet anteeksi, joten olkaa hyvä ja antakaa anteeksi älkääkä tunteko syyllisyyttä. Nyt vasen käsi Minua kohti, ja taivuttakaa päätänne alas. Tunnustelkaa nyt oikealla kädellä, jos tunnette viileä virtausta tulevan ulos pään sisältä, tai se voi olla myös lämmintä. Älkää laittako kättä päähän kiinni - pitäkää se ylempänä. Joskus se saattaa tuntua etäämmällä. Tunnustelkaa uudelleen oikealla kädellä Taivuttakaa päätä alas ja tunnustelkaa jälleen vasemmalla kädellä. Nostakaa nyt molemmat kädet kohti taivasta tällä tavalla. Kovemmalla äänellä. 

Ja taivuttakaa päätä taaksepäin. Ja kysykää joku näistä kysymyksistä kolme kertaa: "Äiti, onko tämä Pyhän Hengen viileä tuuli?" tai "Äiti, onko tämä jumalallisen rakkauden voima?" tai "Äiti, onko tämä Paramachaitanya?" Kysykää joku näistä kysymyksistä, mikä tahansa, kolme kertaa. Voitte nyt laittaa kätenne alas. Laittakaa nyt kätenne Minua kohti tällä tavalla. Avatkaa silmänne. Katsokaa Minua ilman ajatuksia. Ne, jotka ovat tunteneet viileää tai lämmintä virtausta sormenpäissään, tai käsissään, tai pään fontanellin alueella, nostakaa molemmat kätenne ylös. 

Praha! Teistä kaikista on nyt tullut pyhimyksiä. Kumarran teille kaikille! Teidän pyhimyksen elämänne on nyt alkanut. Tulen takaisin tänne huomenna ja kerron teille hengestä. 

Jumala siunatkoon teitä. 

Kertokaa myös ystävillenne ja kutsukaa heidätkin, koska olen täällä enää huomenna. Ne, jotka tunsivat viileää tai lämmintä virtausta, voivat vakiintua huomenna, ja ne, jotka eivät tunteneet mitään, tulevat kyllä tuntemaan. 

Jumala siunatkoon teitä kaikkia. 

Kertokaa ihmisille, että eivät puhu kokemuksestaan. Se on mielen yläpuolella. Kertokaa, että eivät puhu siitä. Älkää keskustelko siitä.

