Sahasrara puja. Thredbo (Australia), 3 May 1987.

Oggi, è un giorno molto importante per tutti i Sahaja Yogis.
E' da tanto tempo che nutrivo il desiderio di aprire il Sahasrara. Aspettavo però il momento opportuno, era molto importante farlo al momento giusto.

Ad Aurangabad, un ragazzo piuttosto giovane, mi fece una domanda: "Madre, questo potere onnipervadente del Brahmachaitanya è al di là dei sensi e non si può percepire. Come mai possiamo, ora, avvertirlo attraverso i nostri sensi?"
Questa era la sua domanda ed io vi pongo la stessa domanda. Prima, le persone che avevano ottenuto la realizzazione, non potevano parlarne, come invece fate voi alla gente, raccontando quello che sentite nei vostri sensi. Loro, non potevano spiegarlo esaurientemente, non potevano farlo diventare esperienza. L'unica cosa che riuscivano a fare si traduceva in parole, parole che dicevano qualcosa come spiegare il sapore del mango. Fino a quando non mangerete il mango, come potrete conoscerne il sapore? Il solo fatto di sapere questo è già meraviglioso, fantastico e bello, anche se non avete ancora assaporato il mango.
La domanda era, infatti, che cos'è dunque successo.
Un'altra cosa da considerare era che queste persone si sentivano molto infastidite, come successe a Ganeshwara. Raggiunse il samadhi a 21 anni e andò a vivere in una stanza. Si stabilì all'interno, chiuse la porta e morì. Tutte queste persone, persino il Cristo che si fece crocifiggere, potevano dire una parabola, potevano citare una similitudine, senza però riuscire a spiegare cos'era accaduto. E si sentivano tristi e frustrati. In un certo senso, finivano la loro vita molto presto. Questa era la domanda. Qual'era dunque il segreto? Qualcuno tra voi può dirmelo?

La risposta è semplice ma difficile da assimilare. E cioè che tutte le Incarnazioni venute sulla terra, facevano parte del Sahasrara, erano parte del Brahmachaitanya e parte dell' Adi Shakti. Apparvero su questa terra per dare la realizzazione ad alcune persone eccellenti, buone e senza problemi, proprio come se uscendo dall'oceano dell'amore, volessero portarvi gli altri per farli felici. Come Kabir ha giustamente detto: "Quando una goccia diventa l'oceano, che cosa posso dire?"
Molti di essi si dedicarono al "Munah", che è il silenzio. Sparirono, dissolvendosi completamente, in quell'oceano d'amore. Ma voi non vi scioglierete così. Vi è accaduto qualcosa di speciale, e cioè che tutto il Brahmachaitanya, tutto l'oceano ha preso la forma di una nuvola che è l'Adi Shakti, ed è apparso su questa terra per diffondere il Chaitanya su di voi, per penetrarvi, nutrirvi e svilupparvi, manifestando il Suo amore in modo tale da permettervi di entrare nel corpo dell' Adi Shakti.
E così, come la brocca nel fiume Gange, voi siete una cellula nel corpo dell' Adi Shakti.
La vostra entità, la vostra personalità rimangono invariate e, malgrado ciò, voi riuscite a percepire il Brahmachaitanya attraverso i sensi e potete dare la realizzazione a altri. Siete, oramai, nel corpo dell' Adi Shakti e, fintanto che rimanete in questo stato privilegiato, ne avete il potere.
Questo mè l'avvenimento più grande che sia mai accaduto. Tutto il Sahasrara si è aperto con i sette Pithas. E tutte le Deità che sono soltanto una parte ed una particella di esso,il tutto si è manifestato nella forma di vostra Madre, che è umile, ingannevole, illusoria, che è Mahamaya.

E' la cosa più grande che potesse accadere a degli esseri umani e a tutto l'universo. Ora, voi potete ottenere la realizzazione e concederla agli altri, riuscite a comprendere attraverso i vostri sensi e la vostra logica, che cosa sono le vibrazioni e che cosa significano.
La prova di tutto questo si trova qui.
Su tutti i fiori appassiti di ieri sera, ormai finiti a causa del calore della gente che li portava, ho versato un pò d'acqua vibrata ed ora ammirate come sono. Brahmachaitanya li ha fatti rivivere, pur conservando le loro caratteristiche. Sono tutti vibrati ed appaiono così freschi e belli. La stessa cosa accade per voi: il vostro aspetto è così puro e splendente che chiunque può riconoscere in voi un Sahaja Yogi.
Fatte queste premesse, dovete però capire che ci sono limiti da rispettare. Innanzitutto, vi ho introdotti nel Mio corpo. Quando si fa entrare qualcosa di estraneo nel proprio corpo, bisogna poi dargli cure particolari e nutrimento. Ma, se voi divenite penosi, sarete espulsi. Non posso tollerare una cosa del genere. Alcune persone sono estremamente turbolente. Non meditano o hanno un concetto particolare della meditazione. Non si evolvono, non maturano. Vivono nel pasato o nel futuro. Tali persone sono irrequiete.
Vi avevo chiesto una cosa molto semplice, e cioè di mettere del ghee nel naso. Si tratta infatti, di una cosa molto semplice ma assai importante. Tutti voi avete l'Hamsa in cattivo stato, e fra i sintomi considerati nei casi di Aids, vi è l'Hamsa in pessime condizioni. Sarete vulnerabili all'Aids. Ed un piccolo consiglio come questo non è neppure osservato! Si tratta di un impegno religioso e voi dovete prestare ascolto a qualsiasi cosa vi dica. Infatti, voi dovete obbedirmi. Le Mie mani mi obbediscono, le Mie dita mi obbediscono, i Miei piedi mi obbediscono, e voi, dunque? Voi che siete ora elevati alla grande posizione e dignità di Yogis nel corpo dell'Adi Shakti ed agite come cellule del mio corpo?

Anzitutto, intraprendere un'azione di questa portata e introdurre ogni sorta di cose nel proprio corpo, è di per sè una cosa molto rischiosa ed il processo è veramente arduo.
Questo deve essere realizzato con grande pazienza, amore, compassione e, soprattutto, con uno sforzo enorme.
Che il Sahasrara sia stato aperto da me, deve essere considerato come l'evento più importante.
Io sono, indubbiamente, il Maestro del Sahasrara e il Maestro di tutti i chakras, ma sono anche al di là del Sahasrara, molto al di là di esso. Se questa è la situazione, dovreste prestare un'attenzione particolare al vostro Sahasrara, perchè sono Io che mi prendo cura del vostro cuore, che è il Brahmarandra Pitha, che si apre finalmente quando ottenete la realizzazione.

Sahaja Yoga si sta diffondendo ovunque, orizzontalmente, e deve propagarsi anche verticalmente. E se voi acquisite veramente la chiara consapevolezza di chi sono Io, il vostro Sahasrara dovrà essere puro e netto, e per mantenerlo così limpido dovete ascoltare qualunque cosa vi dica. Obbedite, come se si trattasse di una cosa assolutamente stabilita.
Per mantenere il Sahasrara in uno stato di purezza, dovete aprire i vostri cuori. Se il vostro cuore non è aperto, come potrò riempirlo con il Mio amore?
Aprite il cuore ai vostri amici Yogis e Yoginis. Non preoccupatevi di quello che è successo in passato, non siate inquieti per le cose avvenute nella vostra vita, per quanto riguarda le vostre relazioni. Ora, simili cose non accadranno più in Sahaja Yoga. Non possono verificarsi, tutto è stato predisposto in modo tale che esse non possano ripetersi. Se questa mano è dolente, l'altra l'aiuterà a risolvere la situazione. Non siete soli, siete nel corpo dell'Essere Collettivo.
Se ci sono persone stupide o idiote, Sahaja Yoga non è stato concepito per loro. In Sanscrito, sono chiamate "Munhas". Sahaja Yoga non è nemmeno per quelli che sono troppo spiritosi e cercano di ingannare se stessi. L'intelligenza ha purtroppo questa capacità di indulgere in cose che non sono Sahaja. Lentamente, vedrete le vostre vibrazioni sparire, vi ammalerete, avrete dei problemi e delle difficoltà. Questo
non vuole essere un ammonimento, ma una richiesta, poichè voi siete nel Mio corpo e ogni volta che qualcuno tenta di essere molesto, Io devo sopportarlo e soffrire molto. E' uno strano tipo di crocifissione quella in cui, ad ogni istante, si viene messi in croce da chiunque voglia farlo. I Sahaja Yogis hanno tutto il potere nelle loro mani per torturare la Mia vita ed affliggermi, se lo desiderano. Ma hanno anche una tale capacità, qualità e potenziale latente, da poter abitere nel mio cuore, per sempre.

"Aprite i vostri cuori!" Questa è la cosa che vorrei dire.
Dovete cercare di vedere che cosa tiene chiusi i vostri cuori. Principalmente, è la paura del passato a mantenerli così legati. Se avete fatto, tempo fa, qualcosa di sbagliato o avete avuto esperienze negative con la gente, provate una certa paura. L'ho constatato Io stessa, con sorpresa, in Inghilterra, dove abitavamo. E' successo quel giorno, fortunato o sfortunato che sia, in cui nevicava per la prima volta e si doveva uscire a turno. Ero dunque andata fuori, e quando sono tornata ho notato una signora con un bambino piccolo in carrozzella, che stava conversando davanti alla porta di casa di un'altra signora. Il colloquio avveniva attraverso una piccola apertura della porta, poichè c'era una catena all'interno. Sono uscita nuovamente di casa e, al mio ritorno, dopo mezz'ora, ho visto la stessa cosa. C'era ancora quella signora, fuori nella neve, mentre l'altra le parlava dallo spiraglio della porta. Ero sorpresa. Era forse questo, come nel "Sogno di una mezza estate", il modo in cui queste persone si parlavano? Orribile! Cosa c'era da spaventare così tanto quella signora in casa? Che cosa avrebbe mai potuto farle quella signora col bambino? Che cosa c'era da provocare tanto timore? A causa dell'ego dentro di voi avete terrorrizzato gli altri, li avete torturati e dominati, avete fatto tutte queste cose e così è comparsa nella vostra mente la paura che gli altri possano farvi la stessa cosa! Cosa c'è da essere così allarmati per chiudere la porta a chiunque si presenti a casa vostra? In secondo luogo, voi potreste essere stati torturati o importunati da qualcuno, e così il vostro cuore si è chiuso. Siete nell'impossibilità di aprire il vostro cuore agli altri! Veramente la gente non parla più, ma rimane silenziosa. Che cosa è successo? Proprio come ad un corpo senza vita che si agita ancora. Supponete che Io mi sia comportata così, chi vi avrebbe mai svelato i segreti di Sahaja Yoga e del Sahasrara? Questo particolare comportamento si nota nelle persone che hanno avuto paura in passato, o che forse hanno generato timori nella gente con il proprio Vishuddi negativo.
L'aggressività è una delle qualità dell'Occidente e pure questo fa parte del vostro retaggio. Appena date un incarico a certe persone, queste diventano aggressive. Personalmente, non lo posso sopportare.
Supponiamo di avere una medicina che renda le cellule veramente aggressive. Che cosa succederà? Si diventerà, come conseguenza ultima, vittime del cancro. Una cellula aggressiva è considerata una "cellula maligna", e come tale non può darvi un'attenzione particolare, una giusta profondità, e voi diventerete assolutamente una cellula maligna, una cellula che darà origine al cancro. E, una simile persona, provocherà il cancro tra i Sahaja Yogis.

Sono venuta aconoscenza di storie orribili, su come certe donne e certi uomini siano diventati agressivi. Con la minima posizione acquisita, immediatamente, si diventa aggressivi. Prendiamo il caso della moglie di un organizatore (il cosiddetto leader), che pensa di essere diventata un Primo Ministro o qualcosa del genere, oppure il caso della moglie il cui marito diventa importante. Questo genere di aggressività agisce su quella di un'altra persona. Allora, la reazione ha inizio, si comincia a dire qualcosa, qualcuno ne dice un'altra e si diventa dei reazionari. Non abbiamo, forse, qualcosa di molto personale per diventare reazionari? Non ci dovrebbe essere alcuna reazione, per nessuna cosa. Abbiamo qualcosa di veramente nostro. Perchè dovremmo, dunque, reagire a qualsiasi cosa la gente ci abbia fatto o ci stia facendo? Si tratta di una cosa finita.
Aprite i vostri cuori.
Ecco perchè quando siete venuti in India, e credo lo abbiate notato, nel cuore degli indiani non c'è nulla di simile alla collera per gli inglesi o per i portoghesi o per qualsiasi altro che li abbia dominati in passato. C'è così tanto amore, affetto e rispetto per il bene che è stato fatto loro. Così è successo per certi avvocati venuti in India per visitare Corti Supreme, e gli indiani presero un giorno di vacanza per celebrare l'arrivo di questi avocati e magistrati inglesi. Ma se voi andate in Inghilterra, sarete malmenati ed espulsi.
Questa aggressività deve abbandonare il vostro cuore, deve lasciarlo. Non c'è spazio nel mio corpo per gente aggressiva, assolutamente alcuno spazio. Io non vi ho aggrediti e voi non dovete farlo con Me. Ma quando si tratta di altre persone non c'è mai questa attitudine aggressiva. Come succede per un pessimo marito che tratterà male sua moglie ma non gli altri! E così quelli che non fanno parte dei Sahaja Yogis sono risparmiati da loro.

Questa è una parte molto importante del Sahasrara, poichè l'Ego ne ricopre una grandissima parte, e se il vostro Sahasrara è avvolto da questo processo egoico, come potrò aiutarvi? Come potrò aiutare Me stessa?
Ora siete così numerosi nel Mio corpo. Immaginate, circolando velocemente, e molti di voi lottando per essere nel Mio cuore, ma stabilizzandovi invece nel Mio Ego. Ebbene, Io sono senza Ego, perchè non ho reazioni. Sono priva di reazioni. Sono immersa nella Mia propria pace e gloria cercando di realizzare Sahaja Yoga. Io non reagisco a nulla, ma le vostre reazioni mi causano sofferenza perchè voi siete in Me.

La seconda parte è il timore che deriva dall'infanzia. Non conosco molto gli americani, ma quelli che vennero da Me erano mezzi pazzi, gente a pezzi, assolutamente insani di mente. Non c'era nulla di normale in loro. O non parlavano per niente oppure si esprimevano in modo insensato, senza far capire che cosa volessero dire. La stessa cosa succede con i francesi. Penso che i francesi persero il senno molto tempo prima che questo capitasse ad altri nel mondo. Gente veramente senza cervello, molto difficile e, come vedete, che non posso assolutamente capire. Per loro tutto è capovolto. Quando biasimate il nostro telefono indiano, sappiate che è stato messo dai francesi! Dico sempre che, a Poona, abbiamo il telefono solo da ammirare, perchè è chiamato come Pundapatrya, che è la città di Punas, e solo Dio può sentire questo telefono, ma anche Dio non può farlo!

Così infatti, questo tipo di demenza o, come la chiamate, pazzia furiosa, proviene da un Ego che raggiunge il livello del Super-Ego. E si comincia, all'inizio, col dire: "Cosa c'è di sbagliato?" E, quando si parla, lo si fa argomentando. Persino nei discorsi amorosi, romantici, come sono definiti, si ha l'impressione di assistere ad un litigio. E poi, dopo qualche tempo, l'aggressività diventa realmente apparente ed in seguito si perde la testa, si esce assolutamente dalla realtà. Questo è molto comune tra gli americani, molto comune. Non troverete alcun presentatore americano che non abbia dei tic particolari sulla faccia o sul corpo o dappertutto, conseguenza logica dei tanti nervi tesi ormai all'estremo limite, da quell'atteggiamento di rimettere tutto in discussione, per poi assumerne uno opposto e decidere ogni cosa da soli.

La vera causa di tutto questo, lo chiamerei il Fantasma, un Fantasma veramente grande, che non proviene nè dal passato nè dal futuro, ma è nel presente ed è il Materialismo!
Il Materialismo è proprio come un Fantasma. Si tratta di un orribile demonio apparso nelle teste degli americani e da loro a tutti voi. Questo Materialismo è una cosa orribile, è così ridicolo, vergognoso e non si addice ad un essere umano. Persino un cane odierebbe un tale materialismo vedendo a quale livello sono giunti gli esseri umani! Questo materialismo rende le persone assolutamente sfacciate. Per esempio, una signora non avrà scrupoli nel domandare ad un'altra signora: "Non avresti, per caso, preso i miei cucchiai?", e non proverà alcun senso di vergogna.
In India, quando eravamo piccoli, e questo faceva parte della nostra cultura, ci era stato detto che se qualcuno avesse perso una spilla in casa nostra, dovevamo tenerla da conto e poi restituirla. Nel caso in cui avessimo perso un diamante in casa altrui, non dovevamo fare domande sull'accaduto, non era considerato un atteggiamento educato. Quello che ha veramente valore non è il diamante, ma sono i legami, l'amicizia e le emozioni degli esseri umani che vanno veramente rispettati. Come potreste chiedere una cosa del genere? Se realmente il vostro diamante si trovasse in casa di qualcuno, sarebbe trovato e quindi restituito. Ma se voi non fate domande e nessuno vi dice nulla in proposito, potete essere certi che il diamante non è in quel luogo. E se anche lo fosse, che importanza avrebbe questo fatto? Che cos'è poi un diamante? Se siete voi a metterlo e sono loro, che importanza ha tutto questo?
Nella casa di mio padre tutte le porte erano sempre aperte, tutte le porte, giorno e notte. Non ci fu mai nessun ladro, perchè vedendo tutto aperto e non chiuso a chiave, si pensava che non vi fosse nulla di prezioso. Ci fu un solo furto, quando un ladro introdottosi in casa ci portò via un giradischi ed alcuni dischi. Così mio padre commentò l'accaduto: "Si tratta di un esperto, ha preso la cosa giusta da questa casa. Lasciamo perdere, che senso ha informare la polizia?"

Così questo Materialismo che si genera è come un folle, pazzo cane idrofobo che vi dà una malattia peggiore di tutte quelle che voi possiate immaginare. E come la gente sfrutta questo fatto e queste malattie! Voi tutti sapete come si comportano i dottori quando siete colpiti da una malattia. Poco alla volta vi tolgono i denti, gli occhi, il naso, i soldi e tutto ciò che possedete per una cosa insignificante, come la malaria o un'altra malattia. Ma questa malattia porterà con sè tutto ciò che è bello, tutto ciò che è buono in voi.

Ad esempio, si crea una moda. Con questo Materialismo si generano delle mode e le signore sono più vulnerabili. Si comincia dunque una moda, di qualsiasi tipo, come quella delle maniche lunghe. E' successo anche in India, le hanno fatte corte, a metà lunghezza o, addirittura, senza maniche. E così ho deciso: "Non seguirò quell'andazzo, avrò sempre le maniche e sempre le stesse, senza preoccuparmi inutilmente. Posso informare il Mio sarto e lui potrà confezionarmi tutto quello che voglio, perchè sa che mi riferisco ad un solo stile". Fine dell'argomento. Perchè la gente vuole conformarsi alla moda? Se appare una nuova moda voi la seguite, poi ce ne sarà un'altra e voi farete lo stesso, una terza sopraggiungerà, e così via. Voi correte sempre dietro a questa folle corsa delle mode. Adesso pare che non si usi più l'olio sui capelli. Così diventate calvi e poi dovete comprare delle parrucche. E' tuta una cosa orchestrata dagli imprenditori e dalle società per farvi diventare completamente calvi ed obbligarvi poi ad acquistare le loro parrucche. E dovete anche pagare un costo maggiorato per farle pettinare, è una follia senza fine. Ora si nota un altro genere di moda, a Londra, perchè quelle persone vogliono fare dei soldi. E alla gente non è neppure rimasta molta logica ed intelligenza in testa per vedere che, quello che si promuove un giorno, è poi smentito nettamente il giorno dopo.
Era consuetudine un tempo vestirsi con il frac, i capelli dovevano essere pettinati con particolare cura, come potete osservare nelle vecchie fotografie. Poi sono subentrati i completi a righe di tre pezzi. Dopo gli abiti stretti, che provocavano il sorgere di vene varicose. Questo è insensato. Ora è di moda vestirsi con abiti ampi. L'altro giorno ho visto una signora confezionarsi un vestito da una grossa coperta. Credevo si trattasse di una sacerdotessa o qualcosa di simile. Anche questa idiozia è cominciata.

Cercate di immaginare, pensate al Sahasrara, pensate al Divino, e in quale mondo invece viviamo, e in quale modo la gente sciocca sta andando! Quello è un altro mondo, assolutamente un altro stupido mondo, dove la gente pensa solo a delle cose senza senso. Cambiando sempre da una moda all'altra, cambiando da tutto. Le cravatte cambiano, tutto cambia. Vivere è diventato un tale grattacapo, e dovete riflettere ad ogni istante per sapere qual'è la moda in corso. Andate a consultare i giornali specializzati per farvi un'opinione, e poi decidere quale vestito indossare.

Tutto questo sudiciume sta avvenendo perchè questo fantasma è entrato in voi. Anche in Sahaja Yoga, quando entrate a far parte del movimento, siate prudenti! Il Materialismo non deve entrare nelle vostre menti. Non è nulla di importante.
Quando qualcuno muore, per esempio, dovete vestirvi con qualcosa di nero o di bianco, o non so cosa. Bianco o nero, credo. In Inghilterra morì un giorno un grande amico di mio marito. Non avevo un sari completamente nero, perchè non esistono sari di quel genere. Non sapevo cosa fare e dissi a mio marito: "Non ho un sari nero", e lui mi rispose: "Allora non puoi venire" Immaginate che cosa avrebbe provato la moglie del defunto se non mi fossi recata al funerale, come avrebbe reagito al fatto. Ma questa non era la cosa principale, ciò che veramente importava era il sari nero!

In ogni genere di vita, venite inquinati da questo materialismo e non so come vi siate lasciati intrappolare da questo, prima di tutto. D'altro canto, anche le persone vi turbano con il loro comportamento. Questo non è certo positivo, questo è troppo, come l'anticultura. Che cos'è l'anticultura? E' un'altra forma di Materialismo, un'altra forma di nonsenso. Adesso c'è a Londra un movimento anticulturale chiamato "I Punk" Penso che debbano, a volte, spendere 40 sterline per avere i capelli pettinati in quel determinato modo! Si tratta forse di qualcosa per cui dovreste risparmiare dei soldi?
Tutto si svolge infatti, per distogliere la vostra attenzione dalla realtà e dai valori superiori e dirigerla verso cose senza significato. In Sahaja Yoga la gente deve anche imparare a condurre una vita collettiva. E' molto importante diventare collettivi. Non dovremmo dire sempre :"Questo è mio, questo mi appartiene ed io poseggo questa cosa". Persino riguardo ai bambini non dovremmo affermare :" Questo è mio figlio, questo è il mio piccolo, questo è mio fratello e questa è mia sorella". Questi :"mio e mia" dovrebbero scomparire, ma la cosa è impossibile. Non è facile dimenticarli, poichè il Nabhi destro e quello sinistro devono essere soddisfatti. Il solo modo per farlo è dicendo: "Madre, è tutto tuo" per cominciare, "E' tutto tuo, sono tuo, il mio cuore è tuo, tutte le mie cose sono tue, la mia vita è tua". Pronunciando queste parole si dice un Mantra molto potente per il Sahasrara.

La Deità del Sahasrara è una persona molto umile, molto semplice. Può essere commossa da azioni piccolissime e soddisfatta da gsti umili e sporadici. Non è richiesto molto per compiacere la Deità del Sahasrara. E' una persona semplicissima e potete renderla felice con poco.
Ieri avete portato dei fiori ed Io non li ho presi. Certamente avrete pensato: "Che cosa può significare questo fatto? Perchè non abbiamo potuto dare a Madre i fiori che tenevamo in mano?" Volevo mostrarvi questo miracolo e li ho presi soltanto dopo. Guardateli adesso, sono i più belli di tutti. Non sembrano forse appena colti dalla pianta? Volevo darvi questa dimostrazione e perciò ho detto di essere stanca e mi sono accomodata e vi ho guardati mentre eravate seduti, con i fiori in mano. (Risate e applausi).
Così si comporta Leela Vinodini. Si diverte a combinare ogni tanto piccoli scherzi per farvi imparare le lezioni. Infatti, se vi dicessi: "Fate questo!" sarebbe una cosa impossibile, ma attraverso piccole vie indirette posso dimostrarvi quello che è sbagliato e che non dovreste fare. Non dovreste sentirvi angustiati per questo. Avrei comunque preso tutti i fiori. Tuttavia qualcuno può aver pensato: "Percè Madre non ha preso i fiori oggi?" Non so se lo avete veramente pensato, ma sapevo in cuor mio di dover prendere i fiori per operare questo miracolo. E questi fiori dureranno più a lungo di tutti gli altri, poichè sono stati vibrati con il Brahmachaitanya. L'acqua era veramente molto fredda ed ho persino aperto il rubinetto dell'acqua calda. Tutto è andato bene, non è successo nulla, ed i fiori non sono morti. Malgrado tutto, il loro aspetto è perfetto.
Avete potuto osservare tanti miracoli relativi al Brahmachaitanya, come appare sulle vostre fotografie o come si manifesta in tante delle vostre vite, nei numerosi cambiamenti avvenuti nel vostro intimo, nelle vostre famiglie, in ognuno di voi. Tutto questo è accaduto poichè siete nel Brahmachaitanya e ricevete molte grazie perchè siete benedetti dal Brahmachaitanya. Ma gli altri non lo sono, purtroppo. Ed il vostro atteggiamento nei loro confronti dovrà essere quello di chi non appartiene al loro stesso mondo. Che cosa fare per loro? Come aiutarli? Dovremmo tentare di soccorrerli, se possibile, ma fino a un certo punto. Non dovremmo lasciarci trascinare in basso per la loro salvezza. Possiamo soltanto aiutarli entro certi limiti.

Dobbiamo essere veramente molto felici che Sahaja Yoga si stia diffondendo così tanto orizzontalmente. Ma dobbiamo pure essere consapevoli che, per l'evoluzione verticale, la nostra qualità deve migliorare. Se qualcuno comincia ad ascendere più in alto, anche gli altri imiteranno il suo esempio. Una assoluta onestà di intenti, come pure una comprensione totale, devono sempre essere presenti. Aprite i vostri cuori, gli uni con gli altri e così li aprirete a Me. Ogni cellula deve conoscere la sua vicina, altrimenti non si potrà ottenere nulla.
Questa è la cosa più grande che sia mai accaduta durante il vostro soggiorno sulla terra. E siete proprio voi a ricevere questa grande benedizione. Numerosi santi, infatti, non hanno potuto averla. E nemmeno tantissime persone eccezionali venute su questa terra. Persino le Incarnazioni apparse nel mondo non sono riuscite a fare quello che voi fate.
Abbiate dunque la soddisfazione e la gloria del vostro proprio essere, del vostro livello e della vostra qualità. Se gli altri non sono alla vostra misura, ebbene, dimenticateli. Questo non deve aumentare il vostro Ego, ma darvi una personalità che non reagisce. Abbiamo qualcosa di "nostro": non reagiamo alle cose esterne. Non diventiamo dei reazionari. E le cose negative spariranno gradualmente.
Ogni cosa andrà meravigliosamente bene, poichè ci troviamo ormai nella nostra perfezione, nella nostra gloria, Cosa ci occorre dunque? Nulla, dobbiamo soltanto gioire!

CHE DIO VI BENEDICA TUTTI!
