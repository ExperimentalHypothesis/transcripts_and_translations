7 डिसेंबर 1988
Public Program
Aurangabad (India)
Talk Language: Marathi | Transcript (Marathi) - Draft

आपल्या ह्या मराठवाड्यात कितीतरी संतांनी मेहनत केलेली आहे . गोरक्षनाथांनी इथे तपश्चर्या करून एव्हडी मेहनत घेऊन कुंडलीनीची संस्था तयार केली . कुंडलिनीचे कार्य हे नाथपंथीयांनी सुरु केलं . पण ते अत्यंत थोड्या लोंकांनाच प्राप्त होत होते . इकडे भक्तीत बसलेले मोठमोठाले संत एकनाथ ,नामदेव हे सर्व ह्या मराठवाड्यातच झाले . त्याशिवाय महावीरांचे इथे मोठे तीर्थस्थान आहे . इतकच नव्हे तर खोजे लोकांचं पण इथे फार मोठं तीर्थस्थान आहे . सगळ्यांना आश्चर्य चकित करून टाकेल अशी अजंठा आणि वेरूळ ची लेणी आहेत . हे सर्व ह्या मराठवाड्यात झाल . ह्या भूमीत काहीतरी विशेष असल्या शिवाय अस झाल नसत . त्यांची एव्हडी मेहनत ,त्यांनी केलेली तपश्चर्या आणि त्यांच्या केलेल्या मागण्या त्या सर्व पूर्ण करण्याची हि वेळ आलेली आहे . पण ते घ्यायला ,ते आत्मसात करायला ते हृदय कुठे आहे ?ती माणस कुठे आहेत ?ते शोधत मी फिरत आहे . आज त्यांच्या गुढ्या उभारल्या ,त्यांच्या पालख्या काढल्या त्यांची देवळे बनवलीत पण त्यांनी ज्या माणसामध्ये हे मन्वंतर करण्याच्या गोष्टी केल्या होत्या ,नामदेवांनी जो जोगवा खेडोपाडी लोकांकडून गाऊन घेतला ,जो जोगवा मागून घेतला तो देण्याची जेव्हा वेळ आली तर ते लोक कुठे गेले असा मला विचार पडला . ते आज कोणच्या हेच्यात अडकले आहेत ,त्यांचा जीव आज कुठे घुटमळतो आहे तेच समजत नाही . ते लोक काय सगळे परदेशात जाऊन बसलेत . आणि इकडे सगळे बाजार बुणगेच रहातात कि काय असाही कधी कधी विचार येतो . ह्या लोकांना पाहून आपल्याला आश्चर्य वाटेल यांनी गणपतीचा ग पण कधी जाणला नव्हता . मराठी भाषा कशाशी खातात हे सुध्दा याना माहित नव्हतं ,त्यांना मराठी भाषा म्हणून कोणती भाषा असेल जगात हे हि माहित नव्हतं . पण ती भाषा शिकून आपल्या चालींवर ,आपल्या पद्धतींवर ,आपल्या तालात ते आज टिकून आहेत . आज त्यांनी जे आपल्या समोर गाण म्हणून दाखवल हि त्यांच्या आत्मजागृतीची किमया  आहे . आणि तीच किमया ,त्यांना आपल्या संस्कृती बद्दल ,आपल्या महान संतान बद्दल प्रेम आणि ह्या भारत वर्षाच्या गौरवा साठी अहोरात्र ते झटत आहेत . आणि आम्ही मात्र अजून झोपलेले असाव हि फारच आश्चर्याची गोष्ट आहे .

रात्रंदिवस आपण नामस्मरण करतो, जप करतो, उपास करतो जगभरची कर्मकांड करतो . पण त्या कर्मकांडातून आपल्याला काहीही निष्पन्न झाल नाही . तेव्हा मोठमोठ्या संतांच्या ,विभूतींच्या अवतरण णांना सुध्दा कुणीतरी कलाटणी देऊन कुणीतरी दुसऱ्याच मार्गाला लावलं आहे असं दिसून येतय . आश्चर्याची गोष्ट अशी आहे कि असा धर्म बघून आणि असे धर्माचे रूपांतर बघून त्यातली हि विकृती बघून पुष्कळशा बुद्धिजीवी लोकांनी एक नवीनच मार्ग शोधून काढला कि परमेश्वर नाहीच म्हणून . निदान हे तरी बुध्दी संमत दिसत नाही . ज्याला बुध्दी असेल त्यांनी आधी शोधल्या शिवाय बोलणं युक्ती संगत नव्हे . पण परमेश्वर नाही असं ठाम सांगायचं तसच दुसरीकडे परमेश्वर आहे पण तो आम्ही म्हणू तसा आमच्या खिशात बसलेला आहे अशा ह्या दोन कात्रीत हि एव्हडी मोठी ठेव ,एव्हडा मोठा वारसा जो आपल्या साठी तयार करून गेले होते त्याचा उपभोग ह्या लोकांनी घ्यावा . हे आपल्या डोक्यात शिरू नये हि आश्चर्याची गोष्ट आहे . कुंडलिनीच जागरण हे मी काय नव्याने सांगत नाही आहे . फक्त हे कि सामूहिकतेत कुणी कुंडलिनी जागृत केलेली नाही . बाकी सहाव्या अध्याया मध्ये श्री ज्ञानेश्वरांनी स्पष्ट सांगितलं आहे कि कुंडलिनी नावाची शक्ती आपल्या मध्ये आहे आणि ती जागृत झाल्यावरच आत्मसाक्षात्कार मिळतो . श्री ज्ञानेश्वरांन सारखा कवी साऱ्या दुनियेत झाला नाही . आणि होणारही नाही . पण त्यांना समजून घेण्या साठी ज्यांना आत्मसाक्षात्कार झाला तेच समजून घेऊ शकतील .

नाहीतर आळंदीला निघायचं टाळ कुटत . डोक्यावर भारी भारी घागरी आणि तुळशी घेऊन आळंदीला निघालेले आम्ही आत्ता रस्त्याने निघालेले पहिले . म्हंटल कशाला मरतात . अहो तुमच्या आईने आणि आजीने तेच केल ,तुमच्या बापाने तेच केलं ,आजोबानी तेच केल त्यांना काही मिळालय का ?आळंदी जी आपली आहे ती सहस्रारात आहे . जस यांनी म्हंटल उघड सहस्रार माते . हि भाषा च कुणी बोलत नसे . चक्रांची भाषाच कुणी बोलत नसे . ती भाषा आज हे लोक उकलून सांगत आहेत . आणि त्यांनी त्याला अर्थ लावला आणि आम्ही मात्र वाती वळत देवळामध्ये आपापसात चकाट्या पिटत आहोत . कधी कधी अस वाटत कि आम्हीच आम्हाला पारखे झालो आहोत .जे मिळवायचं ते हे कि शिवाजी महाराजांनी सांगितलं आहे कि स्वधर्म जागवावा . हिंदू धर्म जागवावा नाही म्हंटल . स्व धर्म जागवावा . स्वतः मध्ये जो आत्मा स्व आहे ज्याला आटो म्हणतात त्याच जागरण झालं पाहिजे . असं साक्षात शिवाजी महाराजांनी सांगितलं आहे . कारण ते स्वतः साक्षात्कारी होते . एव्हडी सर्वांची मेहनत झाल्यावर असं म्हणावं कि ,फार मेहनतीने सगळा स्वैपाक करावा आणि मुलाने ताटावर सुध्दा बसू नये अशी दुर्दशा आज दिसते आहे . सगळं काही तयार करून ठेवल आहे ,सहज आहे . सहज म्हणजे तुमच्या बरोबर जन्मलेली हि कुंडलिनी शक्ती अगदी सहजच ,जस एखाद्या बीला सहजच अंकुर येतो जेव्हा ती आईच्या उदरात जाते . तस हे सहजच घटीत होत . तुमच्या रोजच्या भाषेतच मी तुम्हाला सांगत आहे . काही संस्कृत किंवा प्राकृतात पण बोलत नाही आहे . तेव्हा एक लहानशी गोष्ट समजली पाहिजे कि माणसाचा जन्म वाया घालवण्या साठी नाही . आत्म्याचं दर्शन ज्या माणसाला झालं नाही त्याचा जन्म व्यर्थ आहे त्यांनी अशे अनेक अनेक जन्म घेतले तरी तो असाच ह्या जन्म मरणाच्या फेऱ्यात पडून रहाणार .

जर काही मिळवायचं असेल तर ते आत्मदर्शन आहे आणि त्याची आज वेळ आलेली आहे आणि तुम्हाला ते सहज मिळू शकत . तर तुम्ही का मिळवू नये मला समजत नाही . उद्या जर एखादा भामटा येऊन माझ्याजागी तुम्हाला बेकारच्या गोष्टी सांगू लागला तर हजारो नि तुम्ही एकत्र येऊन त्याच्या पायावर पैसे ओताल . अशा ह्या धर्म भोळे पणाला काय म्हणायचं . आणि ह्या धर्मभोळे पणामुळे इंग्रजांनी आपल्यावर एव्हडी वर्षे राज्य केलं . आणि आता दुसरे इंग्रज राज्य करत आहेत . स्वतःची अक्कल वापरून विचार केला पाहिजे . कि कुठंतरी आपल चुकलं आहे . एव्हडे आपण धार्मिक ,आपल्या देशात एव्हडी मेहनत केलेली . एकाहून एक एव्हडे मोठे संतसाधु आपल्या देशाला प्राप्त झाले तसे कोणच्याही देशाला प्राप्त झाले नाहीत एव्हडी परमेश्वराची आपल्यावर कृपा झाल्यावर सुध्दा आपण अजून अशा हालाकीच्या स्तितीत का आहे . तर आपलं काहीतरी चुकलेलं आहे . आणि ती चूक फार मोठी नाही . तुम्ही फक्त तोंड फिरवलेल आहे . आत्म्याकडे जर द्रीष्टी केली तर सहजयोगामध्ये सगळ्यांनाच आत्मसाक्षात्कार मिळतो . त्यात पैसे लागत नाहीत ,काही मेहनत लागत नाही . आत्मसाक्षात्कार  होताच आशीर्वादाने तुम्ही प्लावीत तुम्ही होता . लगेचच लोक येऊन सांगतात मला कि माताजी लगेचच आमचे प्रश्न सुटले . हे झाल ते झाल ,केस जिंकलो ,मुलीच लग्न झालं ,अमूक झालं ,तमुक झालं ,कॅन्सर बरा झाला . हा रोग बरा झाला तो रोग बरा झाला . आता परमेश्वराने तुमच्या काय पायावर पडलं पाहिजे .

तेव्हा आम्हाला फक्त आत्मसाक्षात्कार हवा . तो जोगवा आम्हाला पाहिजे . असं नुसतं एकदा शुध्द मनाने म्हंटल तर ते करण्यासाठीच आज आम्ही तुमच्या समोर इथे आहोत . ह्या मराठवाड्यात एव्हडं कार्य होण्यासारखं आहे . सहजयोग इतका पसरण्यासारखा आहे . असे खंबीर सहजयोगी जर तयार झाले आणि जो जोगवा तुम्ही मागत होता अनादी काळापासून तो आज तुम्हाला मिळतो तो तुम्ही सुध्दा देऊ शकता एकदा तुमची कुंडलिनी जागृत झाली तर . ती जागृत करण प्रत्येकाच्या अधिकाराची गोष्ट नाही . आणि उगीचच अनाधिकार चेष्टा केल्या मुळे पुष्कळ लोकांना अनंत त्रास झाले . जर समजा तुम्ही ह्या इलेक्ट्रिकच्या वायर मध्ये हात घातलात तर तुमचे हात पोळतील म्हणून काही इलेक्ट्रिक वाईट झालं का ?ज्याला याची किमया साधली आहे त्यालाच याचा अधिकार आहे . तोच हि कुंडलिनी जागृत करू शकतो आणि सहजच ते घटीत होत . तुमची पूर्व पुण्याई फार . असं म्हंटल आहे नामदेवांनी कि पूर्वजन्मी आम्ही बहु पुण्य केले . त्या पुण्याईनेच  ह्या मराठवाड्यात तुम्ही जन्माला आलात . आणि ह्या एव्हड्या महान पवित्र भूमीला गौरवीत करण्या ऐवजी आपण काय करतोय तिकडे लक्ष दिले पाहिजे . आज तुमची किंमत पैशाने होत असेल थोडा वेळ पण पाठीमागे लोक तुमची किंमत करत नाहीत . थोडं बहोत सत्तेचं वार चढलं कि त्यांनी माणूस माजतो आणि कामातून जातो हे तुम्ही पाहीलेलंच आहे . ज्या माणसांची आज थडगी आणि मंदिरे उभी आहेत ते सगळे अध्यात्मिक देव होते . अध्यात्मिकेचा तुम्हाला फक्त वारसाच नाही तर एक अधिकार आहे तो तुम्ही मिळवला तर सार जग तुमच्या पायावर येणार . हे शुल्लक आणि अत्यंत साधारण अशा प्रश्नावर तुम्ही अडकून पडला आहात ते सहजच ठीक होऊ शकतात . कारण हे परमेश्वराचं साम्राज्य आहे ते तुमच्या भारतीय सरकार नाही आहे कुच कामाचं .

त्याच्या साम्राज्यात आल्या बरोबर सगळी काम अशी व्यवस्थित होतात याच आश्चर्य वाटत कि आम्ही अस काय केलं होत कि आम्हाला सगळ मिळाल . पहिल्यांदा विश्वासच वाटत नाही कि आम्ही तेच का . आणि इतकं आतून मन्वंतर होत माणसाचं . शांतीची शान्ति ,पै शांती . ती शांतीची पै शांती मिळवण्याची हि वेळ आलेली आहे . ते जे एव्हडं त्यांनी विश्वात्मके तोषावे ,तोषोनि मज द्यावे पसायदान . ते पसायदान देण्यासाठी आम्ही आलेलो आहोत . पण ते घेणारे हातच दिसत नाहीत . त्यात हे परदेशातले थोडेसेच प्रतिनिधि आलेले आहेत . तुम्हाला आश्चर्य वाटेल  युगांडा सारख्या देशात मी गेले होते त्याना माझ नाव माहित नाही काही नाही . नुसता माझा फोटो बघून ह्या हॉलच्या तिपटीने मोठा हॉल होता गच्च भरला आणि याच्या चौपटीने मोठं अंगण होत ते हि गच्च भरलं होत . आणि लोक नुसते आतुरतेने वाट बघत होते . काय सगळे फक्त तिकडेच जन्माला आले . आता जर जागृती घेतली नाही तर हि वेळ जाणार . आणि त्यावर परमेश्वराला दोष देऊ नये . कि आम्ही एव्हडं केल ,परवा एक आले होते ते म्हणाले आम्ही शिवलीलामृत वाचतो माताजी . तरी म्हणे माझे यजमान वारले . मी सांगितलं होत का तुम्हाला शिवलीलामृत वाचायला . वाचून वाचून जर परमेश्वर मिळाला असता तर गोरा कुंभारांनी किती पुस्तक वाचली होती ज्यांना पहिल्या वरती नामदेवांनी म्हंटल ,निर्गुणाच्या भेटी आलो सगुणाशी . हि त्यांची वर्णन करण्याची पद्धत बघा . निर्गुणाच्या भेटी आलो सगुणाशी तो गोरा कुंभार त्याने कोणती पुस्तक वाचली होती . ह्या पोथ्या वाचून आणि माहात्म्य वाचून जर तुम्हाला परमेश्वर मिळणारा असता तर मग युनिव्हर्सिटी चे सगळे लोक आत्ता पर्यंत पोहोचलेच असते . पण तस काही दिसत नाही . तिथेही भांडाभांडी, मारामारी ,ओढाताणी ,भाऊबंदकी सगळी कडे चालूच आहे .

ह्या लोकांना बघून तुमच्या लक्षात येईल कि एकवीस देशातले लोक आहेत . आणि यांच्यातला जो प्रेमाचा भाग आहे ,सर्व जातीतले ,सर्व पंथातले ,सर्व धर्माचे लोक इथे बसलेले आहेत . इतक्या प्रेमाने आपापसात  आनंदाने ,शुध्द रूपाने हे राहतात .तस आपल्या भारतात सुध्दा होणार नाही . इतकच नव्हे तर आपला सुवर्णयुग मला समोर दिसतो आहे . त्यात तुम्ही असाल हीच माझी इच्छा आहे . तुम्हीही त्या महान उत्सवा मध्ये सामील व्हावे आणि ते प्राप्त व्हावे . तुमचा हा वारसा ह्या सर्व साधू संतांनी दिलेला आशीर्वाद ह्या भूमीतून फुटून पाहतोय . त्याची जाणीव हि आपल्या सर्वाना व्हावी हीच एक आईची इच्छा आहे .

कुंडलिनी आहे तिची जागृती होते त्या बद्दल विस्तार पूर्वक आज मी सर्व पत्रकारांना सांगितलेल आहे . आणि ते लिहिणार आहेत . तसेच आपल्या जवळ पुस्तक आहेत ती वाचा म्हणजे कळेल . पण ज्याला भूक लागलेली असते तो हे विचारत नाही कि आई तू स्वैपाक कसा केलास . चटकन आधी वाढ मला जेवायचं आहे . आज इथे इतके दिवे दिसतात . याच्या मागे मोठा इतिहास आहे . त्याची मोठी भारी रचना आहे . आणि मोठमोठ्याला संस्था आहेत . पण जर तुम्हाला हा दिवा लावायचा असला तर नुसत ब बटन दाबलं तरी दिवा लावता येतो . तर आधी प्रकाश घ्यावा . आणि त्या नंतर हे कस झालं आणि काय झालं ते समजावून घेतलेलं बर . तर कृपा करून आज माताजी आम्हाला फक्त जोगवा दयावा दुसरं काही नको असाच मनात विचार केलेला फार बर .

मागच्या वेळेला माझ जेव्हा भाषण झालं तेव्हा जितकं मी भाषण दिल त्याच्या तिपटीने लोकानी प्रश्न विचारले . आणि आज ते कुठे आहेत देवाला ठाऊक . त्याचा काही उपयोग झालेला दिसत नाही विशेष . ते सगळं वाया गेलेलं दिसतंय . तेव्हा हि जी एक तऱ्हेची थिल्लर प्रकृती आहे त्या लोकांसाठी हा योग नव्हे . त्याला पाहिजेत जातीचे . आणि ते जातीचे लोक कोणत्याही देशात असले तरीही ते उडून येतील आणि त्यांचंच साम्राज्य पसरणार आहे . हे सगळे उपटसुम्भ जाणार . एकतर त्यांनी परमेश्वराच्या साम्राज्यात आलं पाहिजे किंवा त्या साम्राज्यात ज्यांनी प्रवेश मिळवला आहे त्यांचंच राज्य येणार आहे . तेव्हा माझी एक आई म्हणून तुम्हाला विनंती आहे कि अज्ञानात फार राहिले तुम्ही आता सज्ञान व्हावं आणि योगाची जपणूक करावी . आज तुम्ही पार झाल्यावर ,आज तुमची जागृती झाल्यावर असं समजलं पाहिजे कि आता नुसतं अंकुरले आहे बीज . आणि याच्या पुढे त्याचा वृक्ष झाला पाहिजे . असं वाटत कि आजची जी काही जनता इथे आलेली आहे ती त्या योगाला प्राप्त होवो आणि त्याच्या पूर्ण शक्तीत उतरेल आणि आपल्या मध्ये असलेल्या अनेक अनेक शक्त्याना प्राप्त होईल . असा माझा त्यांना पूर्ण आशीर्वाद आहे .

आता थोडे बहोत प्रश्न  विचारा . उगीचच बाष्कळा सारखे प्रश्न विचारून स्वतःचा आणि माझा वेळ घालवू नये .

मग घ्यायचा का जोगवा आता ?आता मी जस म्हणेन तस थोडस शिकायला पाहिजे . तस सहजच कुंडलिनी जागृत होती . त्याच्या मध्ये काही प्रयास करायला नको . पण ती वारंवार तुम्ही कशी जागृत करायची ,त्याला कशारितीने वर आणायची तिला आणि ती कशी स्थिरावायची म्हणून मी ध्याना मध्ये कशारितीने आपण आपल्या उजव्या हातातील क्रिया शक्ती आणि डाव्या हातातील मनःशक्ती वापरायची ते तुम्हाला सांगणार आहे . नंतर आपण ध्यानात जाऊ ,आणि कुंडलिनीच जागरण करूयात .

सगळ्यांनी डावाहात माझ्याकडे असा करा . याचा अर्थ असा कि आमची इच्छा आहे ,आमची मनःशक्ती आहे ,इच्छा शक्ती आहे हि . आम्हाला योग पाहिजे आहे हि इच्छा आहे . आणि उजव्या हाताने जी क्रिया करायची आहे ती म्हणजे जी आपल्या मध्ये चक्र आहेत त्या चक्रां ना आम्ही चैतन्य देतो . अशी क्रिया आहे . अगदी सोपं काम आहे . आता आपल्याला माहीतच आहे कि आपल्या मध्ये सात चक्र आहेत त्याच संबंध इथे चित्र काढलं आहे . तर ब्रम्हरंध्र छेदण्या साठी कुंडलिनी ला फक्त सहा चक्रातून जावं लागत . षटचक्र भेदन असत . सातव चक्र खाली असत . ते गणेशाचं चक्र आहे . तेव्हा डावाहात माझ्याकडे आणि उजव्या हाताने निरनिराळ्या चक्रांवर कसा हात ठेवायचा वेगवेगळ्या वेळी ते मी तुम्हाला आधीच सांगते .सर्व प्रथम हृदयामध्ये आत्म्याचं स्थान आहे . म्हणून सगळ्यांनी हृदयावर हात ठेवायचा . ठेवा सगळेजण . डावाहात माझ्याकडे करा . आई समोर काही लाजायला नको . आणि आई समोर टोप्या सुध्दा नकोत . टोप्या काढून ठेवा . ब्रम्हरंध्र छेदायच आहे ना टोप्या काढून ठेवलेल्या बऱ्या . त्याच्या नंतर हा उजवा हात हृदया वरून पोटाच्या वरच्या बाजूला ठेवायचा . सगळं काम आपण डावीकडे करणार आहोत आपण . डावीकडे हे जे चक्र आहे ह्या चक्राला  गुरूच चक्र म्हणतात  . आहे स्वाधिष्ठानाच चक्र . पण हि जी गुरूंनी सगळी मेहनत केलेली आहे त्यांनी जे आपल्या मध्ये तयार झालेलं आहे गुरुचक्र . त्याची जागृती . त्याच्या नंतर ओटीपोटामध्ये खाली डावीकडे हात ठेवणे . हे चक्र शुध्द एकं इच्छेचं चक्र आहे . शुध्द विद्येचं चक्र म्हंटल पाहिजे . कारण कुंडलिनी हि शुध्द इच्छा आहे . शुध्द विद्या म्हणजे ती ज्या विद्येने तुम्ही कुंडलिनीची चालना ,परमेश्वराचे कायदे कानून आणि त्यांच्या कायद्यामध्ये जी काही कार्य करू शकता जे चमत्कार पूर्ण आहेत . सर्वसाधारण नाहीत . ती सर्व कार्ये ह्या शुध्द विद्येने होतात . अशुध्द विद्या म्हणजे आपल्याकडे जे लोक करत असतात प्रकार त्याला अशुध्द विद्या म्हणतात . त्याहून जी विद्या आपण कॉलेज ,शाळेत घेतो तिला अविद्या म्हणतात . पण जी शुध्द विद्या आहे जिला पर्याय नाही जी एकमेव आहे हि शुध्दविद्या तुमच्या हातात हस्तगत होते . तुमच्या हातातूनच त्याच ज्ञान वाहू लागत . तर त्या शुद्धविद्येला प्राप्त होण्या साठी म्हणून आपल्याला हे चक्र जागृत करावं लागत . त्यानंतर परत हात त्या गुरु चक्रावरती पोटाच्या वरच्या बाजूला ठेवायचा . त्या नंतर हा हात हृदयावर ठेवायचा . परत आपल्याला बाळकडूच मिळालेलं आहे कि आपण म्हणजे महा पापी आहोत . फक्त हे जे सांगतात ते अत्यन्त धार्मिक लोक आहेत . हे सगळं खोट आहे . माणूसच चुका करतो . परमेश्वर चुका करत नाही . पण परमेश्वर हा क्षमेचा सागर आहे . जर तुम्ही परमेश्वराला वरण केलं आणि परमेश्वरकडे पाहिलं तर तुमचे सर्व पाप आणि चुका क्षमा होतात . त्याच्या नंतर हा हात डाव्या बाजूला मानेवर ठेऊन मन अशी उजवीकडे फिरवून घ्यायची . आणि हे चक्र ह्या कल्पनेनी कि मी दोषी आहे ,पापी आहे ,मी हि चूक केली ,मी ती चूक केली त्यांनी हे चक्र धरत आणि हे चक्र एक तऱ्हेने कारणीभूत होत आणि त्यांनी पुष्कळशे रोग अंजायना सारखे होतात . याला आम्ही डावीकडची विशुध्दी असं म्हणतो . त्यानंतर हा हात कपाळावर असा दोन्हीकडून दाबून ठेवायचा . हे आज्ञा च चक्र आहे फार महत्वाचं आहे . आणि ह्या अज्ञा चक्रातून  कुंडलिनी काढण्यासाठी हे दोन्ही कडून दाबून धरायचं आणि हे चक्र क्षमेच आहे ,सगळ्यांना क्षमा करण्याचं हे चक्र आहे . त्यानंतर हा हात डोक्याच्या मागच्या बाजूला धरून डोकं असं मागे करायचं . हातावर पेलून धरायची अशी मान आणि इथे परमेश्वराला क्षमा मागायची एक कला आहे कि त्यात माझं काही चुकलं असं लक्षात घ्यायचं नाही . फक्त सरसकट देवाची क्षमा मागून टाकायची . त्या नंतर हात असा जोराने ताणून घ्यायचा आणि त्याचा तळवा जो आहे हा आपल्या टाळूवर ज्या ठिकाणी एकेकाळी नरम अशी जागा होती त्याला आपण टाळू म्हणत होतो त्याच्यावर बरोबर मधोमध घेऊन दाबून धरून ती टाळू ची कातडी सात वेळा अशी फिरवून घ्यायची . झालं एव्हढच करायचं . आता डोळे मिटून घ्यायचे . चष्मा असेल तर काढून ठेवा . कारण डोळे सुध्दा ठीक होतात याने . गळ्यात काही असेल तर काळा दोरा ,करदोते असले तर ते हि काढलेले बरे . आणि जरा प्रसन्न चित्त बसल पाहिजे . कारण परमेश्वराच्या साम्राज्यात चालले तुम्ही . आणि चेहरे असे कि स्मशानात चालल्या सारखे . तर प्रसन्न चित्त असायला पाहिजे . असं घाबरण्यासारखं काही नाही . तुम्हाला लोकांनी सांगितलं असेल कुंडलिनीच जागरण झाल्यावर असं होत तस होत त्यांना काही समजत नाही . आणि मूर्खां सारखं काहीतरी केलं असेल झालं असेल तस . आज पर्यंत हजारो लोकांच्या कुण्डलिन्या आम्ही उचलल्या कुणाला काही झालं नाही काही त्रास झालेला नाही . तेव्हा अशा लोकांचं हे अर्धवट लोक आहेत काहीतरी सांगायचं म्हणून सांगतात . म्हणून कुंडलिनीला जागरण न करता ना तुम्ही बेकारची काम करा कारण त्यात आमचं पोट  भरत अशा द्रीष्टीने ज्यांनी तुम्हाला पढवलेलं आहे त्या सगळ्या गोष्टी विसरून जायच्या . काहीही होत नाही . उलट तुमचा आनंद ,तुमची शांती पूर्णपणे प्रस्थापित होते . आणि तुमच्या हातातून चैतन्य वाहू लागत . सर्व प्रथम तुमच्या हाताला चैतन्य लागत जे आपल्या आदिशंकराचार्यानी सलीलां सलिलम म्हणून म्हंटल आहे . जे महोम्मद साहेबानी म्हंटल आहे कि ज्या वेळी उत्क्रांती होईल कयाम येईल तेव्हा त्यावेळी तुमचे हात बोलतील . आता तुम्ही त्यांना काही म्हंटल तरी मी तुमची आई आहे तुम्हाला खोट सांगणार नाही . कारण ते साक्षात दत्तात्रय च होते . जशे आपण सुध्दा दत्तात्रयांना विसरून काहीतरीच करतो तस ते लोक त्यांना विसरून काहीतरी करतात . जशे आपणही वेडे आहोत तसे ते हि वेडे आहेत . फक्त वेड्याचा प्रकार वेगवेगळा असतो एव्हढाच . बाकी सगळे मला वेडेच दिसतात . कोणीही त्या अवतारांना समजून घेतलेलं नाही . आणि त्यांच्या साठी भांडत बसतात . ख्रिस्तानी सांगितलेलं आहे ,कोणी सांगितलेले आहे असं नाही पण ऐकणारा कुठे आहे . तेव्हा कोणच्याही धर्मा मध्ये आत्मसाक्षात्कार मिळवलाच पाहिजे हे सांगितलेलं आहे . आणि तेच आता आपण सध्या करूयात .

तेव्हा डावाहात  पहिल्यांदा माझ्याकडे करायचा . आणि डोळे मिटून घ्यायचे . डोळे उघडायचे नाहीत जो पर्यंत मी सांगत नाही . आणि चष्मा पण काढून ठेवलेला बरा . आणि अगदी शांत चित्ताने बसा . काही स्वतःवर जबरदस्ती करायची नाही ,काही प्रयत्न करायचा नाही आपोआपच कुंडलिनी जागृत होऊन तुम्ही आत्मसाक्षात्काराला प्राप्त व्हाल . म्हणजे जस याला हे कनेक्शन आहे कि नाही तशीच हि कुंडलिनी आहे जस याच कनेक्शन लागल्या शिवाय माईकचा काही उपयोग होत नाही तसच जो पर्यंत जीवाचं आत्म्याशी कनेक्शन होत नाही तो पर्यंत माणसाला काहीच अर्थ रहात नाही . तेच आपल्याला साध्य करायचं आहे त्यालाच योग असे म्हणतात . डावाहात माझ्याकडे करा आणि उजवा हात हृदयावर ठेऊन डोळे मिटून घ्या . निश्चिन्त ,प्रसन्न स्थितीत बसा . आता सर्वप्रथम डोळे मिटून हृदयावर हात ठेऊन एक प्रश्न मला विचारायचा श्री माताजी मी आत्मा आहे का ?असा प्रश्न मला विचारा . हा प्रश्न तीनदा विचारा . जर तुम्ही आत्मा आहात तर  तुम्हीच तुमचे गुरु आहात . तुम्हाला दुसरे गुरु नकोत . तेव्हा हा हात खाली डावीकडे पोटाच्या वरच्या बाजूला दाबून धरावा आणि प्रश्न विचारा श्री माताजी मीच माझा गुरु आहे का ?तीनदा विचारा प्रश्न . त्या नंतर हा हात ओटीपोटाच्या डावीकडे चांगली बोट दाबून धरावा . आता ह्या ठिकाणी मी आपली स्वतंत्रता घेऊ शकत नाही . आपल्या स्वतंत्रतेत  आपण म्हंटल पाहिजे मी जबरदस्ती करू शकत नाही , तेव्हा श्री माताजी मला आपण शुध्द विद्या द्यावी असं आपण म्हंटल पाहिजे . आणि तेही सहादा . कारण ह्या चक्राला सहा पाकळ्या आहेत . याच पाहिलं वरदान असं कि कुंडलिनीची गा गती सुरु होते . आता हा हात परत डावीकडे पोटाच्या वरच्या भागात परत दाबून धरावा . आणि ह्या ठिकाणी पूर्ण आत्मविश्वासाने दहादा असं म्हणावं कि श्री माताजी मीच माझा गुरु आहे . पूर्ण विश्वासाने म्हणायचं . म्हणजे कुंडलिनीच्या चालनाला मदत होते . हे दहादा म्हणावं लागत कारण ह्या चक्राला दहा पाकळ्या आहेत . त्या नंतर जे सगळ्यात मोठं सत्य आहे त्या पलीकडे काही नाही दुसरं आणि जे केवल सत्य आहे ते म्हणजे तुम्ही मन ,बुध्दी ,अहंकार हे काही नसून फक्त आत्मा आहात तेव्हा हा उजवाहात हृदयावर परत ठेवावा . आणि डावा  हात माझ्याकडे ,पूर आत्मविश्वासाने म्हणायचं श्री माताजी मी आत्मा आहे . असं बारादा म्हणा . हे अगदी महा सत्य आहे कि तुम्ही आत्मा आहात . म्ही आधीच म्हंटलेले आहे कि परमेश्वर हा दयेचा ,प्रेमाचा सागर आहे पण त्याहून हि अधिक तो क्षमेचा सागर आहे . तेव्हा माझं हे चुकलं ,ते चुकलं मी ,असा वाईट अशा रीतीने न्यूनगंडाचे विचार आपल्या डोक्यात भरलेले आहेत ते सर्व चुकीचे आहेत . त्या मुळे अनेक तऱ्हेचे त्रास होऊ शकतात . म्हणुन कृपा करून हे लक्षात घेतलं पाहिजे कि तुम्ही असंगामध्ये बसलेले आत्मस्वरूप आहात . तेव्हा तुमच्या हातू

न कशा चुका होतील ?म्हणूनही उजवा हात मानेच्या आणि खान्द्याच्या कोपऱ्यात घालून दाबून धरा आणि मन उजवीकडे फिरवा थोडी . आणि इथे सोळादा म्हंटल पाहिजे कि श्री माताजी मी दोषी नाही . मी कोणताच दोष केलेला नाही . हि गोष्ट सोळादा म्हणावी लागते कारण ह्या चक्राला सोळा पाकळ्या आहेत . हे श्री कृष्णाचं चक्र आहे ज्यांनी सर्व सृष्टीला लिलारूप म्हंटल आहे . तेव्हा सर्व लीलाच आहे तर मग चुका कशा होतील . त्याच्या सोळा कला आहे आहेत . त्याप्रमाणे तुम्ही सुध्दा त्याच्या काळाप्रमाणे सोळादा म्हणायला पाहिजे . काही चुका केल्या असतील त्या विसरून जायच्या . आता हाच हात आपल्या कपाळावरती आज्ञा चक्रावरती आडवा ठेवायचा . आणि दोन्ही कडून दाबायचा . जस आपण डोकं दुखताना दाबतो तसा . आणि ह्या ठिकाणी फक्त श्री माताजी मी सर्वाना एकसाथ क्षमा करून टाकली अस म्हणायचं . आता पुष्कळशी लोक असही म्हणतील कि माताजी हे शक्य नाही ,कठीण आहे . पण तुम्ही  क्षमा करता किंवा करत नाही तर काहीच करत नाही दोन्ही बाबतीत . पण जर तुम्ही कुणाला क्षमा नाही केली तर तुम्ही दुष्ट लोकांच्या हातात खेळता . ज्यांनी तुम्हाला छळण्याचा प्रयत्न केला त्यांची आठवण करता . म्हणून जर तुम्ही म्हंटल एकसाथ सगळ्यांना क्षमा केली तर एकदम बोझ्या हलका होईल . आता हा हात आपल्या मानेच्या मागच्या बाजूला धरायचा आणि त्याच्यावर मन पेलून धरायची . वर डोकं करायचं आणि त्या ठिकाणी आपल्या समाधानासाठी फक्त आपल्या चुका न मोजताना म्हणायचं कि हे परमेश्वरा माझ्या हातून काही चूक झाली असेल तर तू मला क्षमा कर . आपल्यावर कोणताही दोष न घेता हे म्हणायचं हृदया पासून . परमेश्वरालाच व्यवस्था लावूद्या . तोच तुमचा न्यायाधीश आहे . तुम्ही कशाला स्वतःला न्यायनिवाडा करता . त्या नंतर हाताला ताणून घ्यायचं डावाहात माझ्याकडे व्यवस्थित करायचा आणि तळहाताच्या मद्यभागाला आपल्या टाळूवर नेऊन टेकवायच ,मन खाली थोडीशी वाकवून घ्यायची . बोट पसरत बाहेरच्या बाजूला आणि सातवेळा हि टाळू जोरात दाबून हळू हळू फिरवायची . पण ह्या ठिकाणी सुध्दा मी आपलं स्वातंत्र्य घेऊ शकत नाही इथे सुध्दा तुम्हाला म्हणावं लागेल कि माताजी मला आत्मसाक्षात्कार द्या . तेव्हा तुम्ही सातवेळा म्हणून मागितलं तरच हि घटना होऊ शकते . मी काही जबरदस्ती करू शकत नाही . तेव्हा कृपा करून सातवेळा असं म्हणा . आता हात खाली घ्या . डोळे उघडून माझ्याकडे बघायचं . आणि डाव्याहाताने आपल्या टाळूवर बघावं अधांतरी धरून कि टाळूतून काही थंडथंङ येतंय का . उजवाहात माझ्याकडे करा . मन वाकवून बघा . कोना कोणाकोणाला फ र दूर पर्यंत एकदम येईल . काहींना जवळ येईल . गरम जाणवेल . अधांतरी वर धरा हात . आता डावाहात माझ्याकडे करायचा आणि उजव्या हाताने परत टाळूवर बघायचं काही जाणवत का ते . आता परत एकदा उजवाहात  माझ्याकडे आणि डाव्याहाताने बघायचं . थंडथंड लहरी वाटतील डोक्यातून येताना . आता दोन्ही हात असे आकाशाकडे वर करून एक प्रश्न विचारायचा तीनदा श्री माताजी हेच ब्रम्हचैतन्य आहे का ?हीच परमेश्वरची ती प्रेमशक्ती आहे का ?आता हात खाली करावे . ज्यांच्या डोक्यातून थंडथंड अशा लहरी आल्या असतील किंवा ज्यांच्या हातात थंड लहरी असतील त्या सर्वानी हात वर करावे . सगळा मराठवाडा च पार झालेला दिसतो आहे . सगळ्यांना माझा नमस्कार .

आता फक्त स्वतःला कवच घेऊ घ्यायचं . म्हणजे कोणतीही शक्ती तुमच्यावर परिणाम करणार नाही . ते कवच घेण्याची पध्दत म्हणजे डावाहात माझ्याकडे करायचा आणि उजवा हात डावीकडून  सुरु करून डोक्यावरून घेऊन उजवी कडे आणायचा आणि परत डोक्यावरून तोच हात घेऊन डावीकडे आणायचा असं सात वेळा करायचं . म्हणजे साडेतीन वेटोळे होतात . आता कुंडलिनी उचलायची असेल तर कशी बघा . डावाहात खालच्या बाजूला धरून उजवा हात त्याच्या भोवती गुंडाळत हळू हळू वर डोक्यावर न्यायचा आणि एक म्हणून गाठ मारून ती बांधायची .  असं तीन वेळा करायचं . आता तुम्ही विश्वधर्माला प्राप्त झालात .

आमचा सर्व आत्मसाक्षातकारी  लोकांना नमस्कार असो . आता यात जमलं पाहिजे अर्धवटपणा नको . मुख्य म्हणजे जमलं पाहिजे . म्हणू आमच्या इथे फार सुंदर असे सेंटर आहे तिथे सगळ्यांनी गेलं पाहिजे . त्यात बसल पाहिजे . आणि प्रगती करून घेतली पाहिजे . तुम्ही असं करा कि एखाद्या रविवारी कोणाचं तरी शाळेमध्ये व्यवस्था करा . म्हणजे सर्व मंडळी येतील तिथे . आणि जर हे जमलं नाही तर हि शक्ती काय आहे ?तुम्हाला काय मिळालं ?याचा उपयोग कसा करायचा ?तुम्ही सगळे आता फार मोठे साधू झालात योगी झालात हे जरी मी म्हंटल तरी जो पर्यंत तुम्ही ते वापरणार नाही तो पर्यंत कस कळणार . आणि आता तुम्ही निरविचारितेत आलात . एकदम शांत वाटत असेल तुम्हाला . निर्विचार वाटत असेल . पण हे जमवाव लागेल . त्या साठी तुम्ही यावं भेटावं . हे शिकून घेतल पाहिजे . सगळ्यांना फोटो मिळतील . तसच पुस्तक मिळतील . सगळी आम्ही व्यवस्था केली आहे . त्या साठी तुम्हाला काही पैसे खर्च करायला नको फक्त थोडासा वेळ परमेश्वरासाठी द्यायला पाहिजे . एव्हढाच .