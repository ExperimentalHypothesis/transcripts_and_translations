Puja a Sangli, India, 1 Gennaio 1990
Ieri è successo che ho dovuto trascorrere tutta la giornata a parlare con la polizia (a spiegare). Adesso, in Maharashtra, percepiamo che regna la mafia, ed è qualcosa che dobbiamo affrontare. E dobbiamo dimostrarlo. Mi dispiace, alcune persone si sono fatte male e penso che dopo il Puja vi porteranno in ospedale. Qui c'è un ospedale molto buono in cui abbiamo ottimi medici. Inoltre vorrei chiedervi di rendervi conto che il male ed il bene sono sempre in lotta, a combattere, formalmente con il paese del Maharashtra. Tutti i santi sono stati torturati a tal punto che, è incredibile come, nonostante tutto ciò, abbiano mantenuto alta la bandiera della spiritualità. Sono ancora esistenti le stesse persone che hanno torturato i santi e penso che siano le stesse persone che si sono comportate in modo così cattivo verso di voi. Questa sorta di ego-trip si accumula in tutti - anche fra i Sahaja Yogi, si incrementa. E sono sempre gli stessi (ma) in una scena diversa.
Questo è simile al modo di comportarsi di Hitler, che si prende in mano una specie di problema, un problema che potrebbe essere qualsiasi cosa, come loro che dicono che stanno cercando di eliminare tutte le fedi cieche. Voglio dire, l' ho fatto per diciotto anni, vedete, ma che fare di più. Ed avevo tolto tutte le vostre false credenze e tutte le cose stupide che la cosidetta religione vi stava insegnando. In qualsiasi religione, non si tratta (solo) della religione indù. Ma qui non osano dire nulla sui musulmani, perché gli indù sono persone molto concilianti. Loro vogliono che tutti i templi siano rimossi, che tutte le divinità vengano gettate via. Questo è tutto. Penso che il loro guru sia Rajneesh perché ha fatto una esibizione in cui si tenta di dimostrare che Ganapati era qualcosa di molto divertente e tutto il resto. Ora, a livello medico, in Sahaja Yoga sapete che senza Ganesha non si possono curare molte malattie. E' un dato di fatto.
Quindi solo un uomo stupido può parlare così, è diventato ormai il guru di queste persone scartate da tutto il mondo e che (ci) insultano. Questi pochi giornali lo hanno fatto diventare un guru, forse che stanno seguendo i suoi metodi di dire che dovremmo essere, dovremmo sbarazzarci di tutte queste idee e questo e quello. Ma sono arrivati al limite dicendo che tutta la spiritualità è un' illusione, una barzelletta e che si debba rinunciare a tutte le, a tutte le letture ed a tutte le conoscenze sulla spiritualità. Ma loro non sanno che il loro patrimonio è la spiritualità e che il mondo intero dipende da essa. Il mondo intero, perché quando le persone hanno raggiunto lo sviluppo industriale, si sa fino a che punto siano andati e quanto abbiano perso. E fino a che punto eravate in quel pasticcio e come siete tornati grazie alla spiritualità di Sahaja Yoga. Ora, se questo nutrimento dalle radici della spiritualità non riesce a raggiungere l'Occidente, la parte reale, in quanto è in Sahaja Yoga, l'Occidente sarà finito. L'Occidente finirà, lo sapete molto bene. Non c'è gioia, non c'è amore, non c'è poesia, non c'è musica, non c'è cultura. Ma, come avete capito adesso queste persone hanno iniziato a parlare di "nessuna religione", "nessuna religione", come molti dei vostri Paesi occidentali hanno anche fatto, specialmente la Russia. Siccome non c'è niente come Dio, allora non c'è niente come questo e quello. Ed ora, dopo tutto questo, stanno arrivando a Dio. Così ora dovremo passare attraverso un altro cerchio. Ma loro hanno solo una ventina di persone. Quindi, anche solo un tizio, che sia simile ad Hitler, può distruggere tutto. Questo è molto importante – per distruggere qualcosa basta una sola persona; ma per sostenere e costruire avete bisogno di più persone. Affinché anneghi una nave, basta un solo buco, ma per costruirla ci vogliono mesi. Quindi il lavoro che è stato fatto in questa vita, diciotto anni di Sahaja Yoga, è davvero enorme. E la verità su Sahaja Yoga, lo sapete bene, è che ha aiutato tanta gente. Sebbene abbiamo avuto alti e bassi, e tutto il resto, voglio dire, sono state fatte cose sbagliate, senza dubbio, ma ora ci siamo relativamente stabilizzati e conosciamo Sahaja Yoga. Tutti voi avete fatto esperienza di Sahaja Yoga. Avete visto così tante, [verso qualcuno ...] "Che cosa stai facendo? Per favore, stai seduta". Così tante fotografie miracolose avete visto, così tanti miracoli nella vostra vita quotidiana. Ogni giorno ci sono miracoli.
Ora, dire che Dio non esiste è impossibile per voi, poiché avete percepito i miracoli di questo Potere Onnipervadente, il Paramchaitanya, ed anche tutte le religioni sono spiegate e la loro completa integrazione è stata portata dentro. Ma per questo dobbiamo sapere, come vi ho detto a Brahmapur, che i Sahaja Yogi devono comprendere che devono diventare dinamici. Qualunque energia abbiate, qualsiasi (energia) abbiate ottenuto dentro di voi, non è abbastanza sufficiente. Bisogna manifestare. E' in questo dinamismo, penso, che la gente si perde. Ho visto che alcuni leader diventano orribili. Intendo dire che a volte i loro Vishuddhi potrebbero essere orribili ed il loro cuore spegnersi. Quindi non si dovrebbe permettere a nessuno di essere leader per più di un mese. Non funziona, l'ho visto, perché il vostro pallone è già gonfio ed ancora una volta si rigonfia in pochissimo tempo. [Parla in Marathi]. L'hanno religiosamente conservato tutti gli indiani fuori, credo. [Parla in Marathi] Quando è lui l'organizzatore qui. [Parla in Marathi]
Così il patrimonio del nostro Paese è la spiritualità, e ciò è il nutrimento. Solamente la crescita unilaterale in Occidente, dovuta alle macchine o a come la si voglia chiamare, ha rovinato tutto. Ed anche la crescita unilaterale in questo Paese, ed in tali Paesi, in cui la religione è diventata una fede cieca, l'ha rovinata.
Ma nel centro si trova Sahaja Yoga. Ora la vostra saggezza, il vostro buonsenso sono così evidenti. Voglio dire, le persone sono state da tutti i tipi di guru, qui, e sono andate dappertutto, ma non sanno niente di niente, fatta eccezione nel ricordare i loro cuori e questo Hare Rama, dire "Rama", "Rama" – in questo modo. Mentre voi sapete tutto della Kundalini, sapete come alzarla, sapete come dare la Realizzazione, sapete da cosa sono causate le malattie, come curarle ed ogni cosa, tutto, tutto. Voglio dire che siamo giunti alla fase in cui nessuno mi fa domande. Tuttavia all'inizio, a Londra, il Mio discorso durava cinque minuti ed il resto erano domande. Così adesso sapete molto ed accettate anche ciò che non può essere spiegato, perché lo sapete. Per esempio, qualcuno Mi chiede "Madre, come fai ad ottenere queste fotografie?" Perché parlarne? So come accade, chi sta facendo questi trucchi, ma non voglio dirvelo. Inoltre, se si esige qualcosa, non ve la dirò. Questo è una delle Mie caratteristiche. Ah, se venite con qualcosa di umile e con il desiderio sincero di conoscere, allora posso dirvi tutto, tutto ciò che desiderate sapere. Ma se volete semplicemente forzarMi e dire: "Ti sfido", allora rispondo: "Anch'io ti sfido. Escine fuori ". Così. Vedete, non reagisce in questo modo.
Quindi, è proprio il temperamento del Divino che se siete convessi, anche il Divino diventa convesso, e combatte e dice: "No, togliti." Se diventate concavi, allora si sprigiona ed emette la conoscenza, o accoglie la conoscenza. Quindi bisogna essere umili. E' una cosa molto importante. Bisogna essere umili. Perciò, la consapevolezza, ancora una volta parlo di consapevolezza, dentro di voi dovrebbe essere quanto abbiamo imparato a conoscere noi stessi. Quanto dobbiamo conoscere gli altri? Quanto conosciamo il nostro proprio essere? Quanto sappiamo dei chakra? In così poco tempo, come siamo arrivati a saperlo? Similmente dovreste conoscere, se avete a che fare con un computer e sapete come esso funzioni, come si comporta, come è programmato, tutto. Senza averlo programmato, senza averlo fatto funzionare, senza averlo costruito. Voglio dire, se lo costruisci, sai come funziona, ma senza averlo fatto sapete come un computer funzioni, e sapete tutto sulle macchine; si tratta di una conoscenza enorme.
E questo è ciò che ci deve essere, per tutti noi, per sapere che siamo qui come esseri umani, e per sapere cosa dobbiamo fare per emancipare gli altri esseri umani. Certo, non direi che ogni Sahaja Yogi sia a quel livello, no; ma ci arriverà. Tutti ci stanno provando. Nessuno ha negato Sahaja Yoga, nessuno ha detto che non è vero, ognuno sta cercando di arrivare sempre più in alto nella dimensione spirituale. Essa non parla, ma agisce. Non manipola, ma agisce. Abbiamo visto come agisca in così tanti modi miracolosi. Quindi, prima di conoscere tutte queste cose, dopo aver sentito questo Paramchaitanya, è diverso dal solo parlarne. Molti ne avevano parlato, ma non l'avevamo mai sentito. Adesso lo avete sentito, lo avete verificato, lo avete sperimentato. Ed avete trovato che è una cosa assolutamente reale.
Nella scienza, come il dottor Khan mi diceva, nella scienza una teoria che oggi è stata confermata, domani potrebbe essere smentita. Un'altra teoria che sia stata stabilita, può essere confutata. E va avanti così, in modo che nessuna teoria sia una teoria assoluta. Ma in Sahaja Yoga, negli ultimi diciotto anni, tutto ciò che ho detto è la verità. Ed è assoluta. Non può essere messa in discussione di nuovo. Nessuno può dire: "No, Madre, non è così." Un semplice esempio, qualcuno viene da voi e voi dite - l'altro giorno è successo, c'era un medico di Aurangabad e ha detto che: "Non ho mai avuto nessun guru.", ma aveva lo swadhistan sinistro ed appariva molto disturbato, ed era un Sahaja Yogi, per un verso, (ma) non appariva normale. "Ho mal di stomaco.", e questo e quello. Gli avevo chiesto: "Non avevi un guru?" E lui disse: "No."
[parla in Marathi con qualcuno.]
Quindi, sebbene ora la scienza sia progredita, si vede chiaramente che non ha nessuna teoria che sia assoluta. Ma in Sahaja Yoga, come vi ho detto, c'era un signore, un medico che negava. Egli disse: "Non ho avuto guru." Gli chiesi: "Hai letto dei libri?" E lui disse: "Sì, ho letto il Vivekananda." Risposi: "E' questo." Ha detto che stava leggendo il libro di un particolare guru. Abbiamo dato un bandhan a quel guru e costui è andato a posto.
Ci sono così tante cose che bisogna conoscere. Ci sono piccole, piccole cose che devono essere comprese in Sahaja Yoga. E lo si dovrebbe fare, perché è per la vostra benevolenza. Ora, se io dico: "Fate proprio così." Se non Mi accettate, perché ve lo direi? Non ve lo sto dicendo perché devo guadagnare qualcosa, ma è per il vostro bene. Se non Mi volete accettare o se reagite, questo non vi sarà di aiuto. Sahaja Yoga non è per Me, ma per voi. Se siete sinceramente, onestamente, dei ricercatori, allora dovrete sapere che il mio obiettivo è l'ascesa spirituale.
Ora, nella scienza siete cresciuti un bel po', e ne siete stufi. Adesso siete tornati alla spiritualità. Riguardo alla spiritualità, bisogna essere una persona più sottile, e per queste sottigliezze, dovete abbandonare tutti i vostri condizionamenti. Tutti quei ridicoli condizionamenti devono essere abbandonati e ciò che di peggiore si ha, la parte dell'ego, salta proprio. Ho visto che nominare qualcuno leader è la cosa più dannosa che Io possa fare. Così molti di loro si sono proprio persi in quanto diventati leader. Intendo dire che una specie di Hitler entra dentro di loro, perciò questo è uno dei peggiori condizionamenti che abbiamo. Dobbiamo stare molto attenti a non cercare di far valere l'ego sugli altri quando diventiamo leader, o quando una posizione ci viene assegnata, oppure si richiede di ottenere qualcosa attraverso la vostra autorità. L'autorità ci viene solamente da Dio. Se non diventiamo così umili, nulla fluirà da voi. Possiamo vedere come il mare sia più basso in altezza e tutti i fiumi e qualsiasi cosa scorrano verso di esso. E solo dal mare sorge la pioggia. Supponiamo che il mare fosse stato da qualche parte in cima all'Himalaya, (allora) saremmo dovuti vivere tutti nel deserto del Sahara. E' una cosa molto semplice essere umili. Il primo segno dell'essere umili, è di essere non violenti, perché dipendiamo dal Potere Onnipervadente. Si tratta di un potere che è completamente integrato dentro di noi. Solo che noi non siamo gli unici, vogliamo essere coscienti di questo.
Dunque questa è ignoranza, questa è cecità. Se scompare da noi, (allora) questo Potere Divino si manifesterà. Ma i nostri stili sono così complicati, a volte proprio non capisco perché ci siamo complicati così tanto. Voglio dire, guardate i fiori, guardate le foglie, sono su un albero, suppongo. Automaticamente si apriranno al sole. Automaticamente. Non c'è bisogno di prendere una foglia (e portarla) verso il sole, affatto, si apre automaticamente. Lo vedete tutti i giorni. Automaticamente, perché ha bisogno del sole. Adesso desiderate avere lo spirito dentro di voi, volete raggiungere lo spirito. Quindi, automaticamente si dovrebbe, davvero automaticamente, se questo è il vostro desiderio, dovreste essere con il vostro proprio desiderio, si dovrebbe solamente raggiungere la luce dello spirito. E dovreste crescere in questo spirito, sapere che questo è ciò che dobbiamo ottenere.
Ma piccole cose vi disturbano, come qualcuno che non è stato sposato. Il giorno dopo vedete il volto di quella persona, come se qualcuno fosse morto in famiglia; sta seduto lì. Davvero, l'ho visto. Immediatamente capisco chi non è stato ancora impegnato. Poi, dopo il matrimonio ritrovo lo stesso genere di sciocchezze. Perché stanno analizzando: "Voglio questo tipo. Voglio quel tipo. Voglio. " Tutto ciò che è disponibile qui, è disponibile. Come sulla nave, non ci sono problemi perché non avete soluzioni. Se vi muovete su una nave ed esigete proprio qualcosa: "Oh no, non disponibile qui." fine. Ma poi perdete tutto il divertimento di Sahaja Yoga, per una piccola, piccola cosa senza senso. Se non è questo, (sarà) il prossimo anno. Perché è così importante! Voglio dire, certamente ci sono limiti di età, altezza, questo e quello. Poi, anche se combinate i loro matrimoni, è molto interessante, verranno a dirvi: "No, no, non voglio sposare questa ragazza." Perché? “Perché la voglio così e così." Va bene, allora la troveremo. "No, no, no, lei non va bene. Ha queste cose, non va bene." Non è questo il modo. Non siete qui per scegliere una ragazza per voi stessi. Poi c'è un altro che può dire: "Va bene, sono sceso, ho visto una ragazza e me ne sono innamorato." Quindi, ci si innamora e si esce. Questa sciocchezza va avanti. Perciò è necessario avere una certa dose di dignità. Siete tutti Sahaja Yogi e quando vedo atteggiamenti stupidi di questo genere, dico a queste persone che non potranno mai trarre profitto in Sahaja Yoga.
In India, sarete sorpresi. Anch' io sono stata fatta sposare ad un uomo proveniente da un altro luogo. Un Paese assolutamente diverso, una religione diversa, una persona diversa, tutto diverso. Quindi si può dire che sia stato un matrimonio molto poco convenzionale, si può dire. Ma non avrei mai toccato quest' uomo e lui non avrebbe mai toccato Me, non avrebbe mai parlato con me in presenza anche di altri. E nonostante ciò, il nostro matrimonio è molto forte e siamo una coppia molto felice. Con tutte queste sciocchezze con le quali andate avanti, portandole al livello delle apparenze fisiche, della comprensione fisica, il vostro ego: "Voglio questo, voglio quello.", scoprite che subito dopo il matrimonio cadete. Inizia l'analisi. È per questo che oggi vi sto dicendo queste cose, perché potrei non essere in grado di parlare di matrimoni in seguito; fate attenzione. Ed è in questo modo che Mi avete portato problemi. Vedete, una volta che si accetta di sposarsi in Sahaja Yoga, allora si deve accettare il fatto che Sahaja Yoga ha le proprie norme e modalità con cui venite sposati ed il vostro matrimonio viene curato e vi benedirà. Ma se si comincia ad analizzare ed a comportarsi male, allora non funzionerà ed avrete numerosi problemi. O credete nel Potere Onnipervadente ed arrendete il vostro ego ad Esso, oppure rimanete con il vostro ego!
Sahaja Yoga è deciso da Me, dal Paramchaitanya. Ora, a volte, in Sahaja Yoga, può capitare che, forse potrebbe non funzionare. Ma invariabilmente ho visto, invariabilmente, non è mai per colpa Mia. Per lo più i leader avranno dato informazioni sbagliate, per lo più i leader non avranno parlato del retroscena. O, forse, ci sarà stata una specie di ego-trip con le persone, e saranno stati loro a crearci problemi. Ma le cose funzionano. Lentamente, gradualmente possiamo migliorare; dobbiamo avere pazienza. Se già dal primo giorno si inizia chiedendo qualcosa, non funzionerà. Nel matrimonio dobbiamo imparare a dare, perché è un adattarsi al dare. Non è un adattarsi al chiedere. Dobbiamo dare, dobbiamo sacrificarci. Che cos'è che sacrificate? Tutta spazzatura. Lo spirito non può essere sacrificato, perciò vi attenete al vostro spirito e vivete con esso. Che cosa avete intenzione di sacrificare? Voglio dire, che cosa dovete dare? E solo allora gioirete, solo allora potrete gioire dello spirito.
Sto ricevendo la fresca brezza da voi, quindi voglio che diventiate dei grandissimi Sahaja Yogi; molto grandi. E dovreste davvero manifestare i vostri poteri della saggezza. Ora, gli uomini hanno la parte dell'ego, mentre le donne hanno un altro lato, cioè che a volte sono molto noiose; estremamente noiose. Non ritengono di dover svolgere un ruolo molto dinamico, mentre sono le Shakti. Per esempio, non batteranno nemmeno le mani, non avranno nemmeno la propria luce per vedere cosa sta succedendo.... niente! Pensano solamente di essere una sorta di parassiti. Arriveranno qui come mogli o sorelle, o qualsiasi altra cosa, indossando i sari. No, dovete essere estremamente dinamiche! Dovete conoscere tutto di Sahaja Yoga, dovete sapere tutto sui chakra; dovete conoscere ogni cosa.
In India, nei tempi antichi, si usava insegnar loro di Dio, della religione e tutto il resto. Abbiamo avuto così tante grandi donne, Gargi e Maitreyi e tutte loro, che erano donne molto dotte. Perciò, in nessun modo dovreste essere solo donne che non sanno nulla di Sahaja Yoga. Sahaja Yoga non è fatto solamente per gli uomini, ma è fatto per voi, soprattutto per voi, perché voi siete le shakti ed Io sono vostra Madre. Così ho trovato che le donne mancano in questo. Sono più preoccupate per il sari e questo e quello, voglio dire, ora dall'acconciatura dei capelli sono passate al sari. Questo è ciò che sento; è proprio la stessa cosa (per loro)! Naturalmente il sari è un ottimo vestito, è bello da indossare e con ciò diamo un grande incoraggiamento ai nostri tessitori in India. E' molto artistico, bello e rappresenta anche un qualcosa di molto signorile, femminile. Ma questo non significa che si dovrebbe diventare così femminili da non comprendere Sahaja Yoga. Ho visto donne che non sanno dove sono i centri sui piedi. Le donne indiane lo sanno, gli uomini anche. Le donne indiane sanno, ma le donne occidentali non lo sanno, così tante di loro. Non conoscono i chakra, non sanno come alzare la Kundalini, non sanno quale sia il problema! Dunque una volta che avete abbandonato quella vita, indossate il sari, (ma) non significa che ora siete diventate donne nel Gosha! Il Gosha è dove devono ottenere Chadar, il Chadar, (così) lo chiamano. No, sari significa che si può essere anche molto dinamiche.
Il sari stesso che state indossando, anche il sari di nove metri, abbiamo avuto regine che hanno combattuto con gli inglesi. Dovete aver sentito parlare di Jahnsi Ki Rani. Era di una qualsiasi età, saltò da ottanta piedi d'altezza con il figlio dietro di lei. Era una vedova e lottò contro gli inglesi. Sinistro e destro. E quando fu uccisa, la persona che stava qui, un inglese, disse, il governatore, disse: "Abbiamo vinto noi la guerra, ma la gloria va a Jhansi ki Rani." Poi ne abbiamo avuta un' altra, Chand-bibi, un'altra donna, in Ahmednagar, a combattere. Abbiamo avuto tante donne del genere. Abbiamo avuto straordinari tipi di donna, anche se vissero come donne. Abbiamo avuto Padmini, abbiamo avuto Noorjahan, abbiamo avuto Ahalyabai; così tante donne. Non erano affatto virili, (ma) molto femminili. Ci fu l'ultima che fu la nuora di Shivaji. Aveva solo diciassette anni, diciassette anni, e combattè con questo Auronjeb e fu colei che lo sconfisse. Nessuno fu in grado di gestire questo Auronjev, ma lei lo sconfisse. Quindi, vedete, nonostante le donne indiane sembrino così docili e semplici, quando si tratta di tirar fuori la loro personalità, sono capaci di cose incredibili.
Quindi questo carattere, quando indossate il sari, dovete anche esser capaci a legarlo dietro e combattere. In caso contrario, non avete la cultura Sahaj dentro di voi. Sia che siate molto dominanti o molto docili come cavoli, dovete comprendere che dobbiamo stare attenti; molto attenti. E Madre dipende da noi, dalle nostre personalità, ossia dal modo in cui ci accingiamo a sviluppare noi stesse, i nostri figli, i nostri mariti, la nostra società di Sahaja Yoga; l'intera Vishwa Nirmal Dharma. Sono le donne a costruire la società, l'intero universo è nelle mani delle donne che creano i bambini. Quindi queste stupide idee sul romanticismo, e tutte queste sciocchezze, devono finire. Il possesso del marito - "A che ora sei venuto", "Quando sei andato", "Dove sei andato,"- e qui le donne - quando Shivaji iniziò la sua lotta, usavono tagliarsi il dito, il pollice, e lo usavano per fare la tika sulla fronte del marito che stava andando in guerra, dicendo "non tornare mostrando la schiena". Tali grandi donne abbiamo avuto in questo Maharashtra, dove le vedete così miti. Se si tratta del loro Paese, se si tratta della loro propria personalità, della loro castità o qualsiasi altra cosa, sono straordinarie; proprio come delle leonesse. Quindi, con questo sari, così tante cose arrivano. Questo non è solo il sari che indossate, ma state rappresentando qualcosa di molto dinamico dentro di voi.
Ora, quando parliamo dei nostri ulteriori programmi, la gente insiste sul fatto che dovremmo avere, in ogni caso, un programma a Kolhapur, ma ho detto che non permetterò ai Sahaja Yogi di andarci visto che sono stati colpiti. Però alcuni di voi possono venire, ma non tutti: ne sarei piuttosto preoccupata. Non credo che nessuno vi farà del male e dicono che prenderanno degli accordi. Quindi, chi vuol venire, se non ha paura, può farlo.
Ma una promessa: non colpite nessuno. Dico: "Non colpite. Non colpite."e qualcuno sente: "Colpite." Insomma, non ho mai sentito una cosa del genere, che quando dico qualcosa come: "Non colpite. Non colpite." qualcuno invece capisca: "Colpiteli. Colpiteli." Questa cosa proprio non la capisco. Quindi non dovete, davvero, non dovete proprio colpire nessuno. Non è necessario, lo sapete che questo Paramchaitanya è in azione. Anche tutto ciò è il lavoro del Paramchaitanya.
Nel pomeriggio, Yogi Mahajan stava discutendo con Me molto seriamente, come un avvocato, dicendo che: "Madre non possiamo procedere penalmente contro di loro perché non ci sono prove.", (nel) pomeriggio, e la sera abbiamo avuto le prove. Inoltre stanno scrivendo il contrario, cioè che sono stati loro ad essere picchiati, ed eravate voi a scagliare le pietre contro di loro. E nessuno di loro è rimasto ferito. Dovevano essere pietre vibrate, suppongo. Come è possibile? Non hanno riportato ferite, hanno scritto di non aver avuto infortuni. Quindi non c'è bisogno che ve ne preoccupiate. In tutto questo, ci saranno state perlomeno quattrocento pietre scagliate e solamente diciotto persone ferite, e ferite seriamente solo una o due. Quindi non c'è nulla (di cui preoccuparsi) e posso curare tutti voi, ma non quel tipo.
Nel complesso, vedete, questo Paese, specialmente il Maharashtra, è così pieno di devozione verso Dio. Questo genere di cose non funzionerà, però sono persone molto pericolose, come Hitler. Vedete, iniziano a muoversi, danno qualche idea e tutto il resto, quindi è meglio finirli adesso, mentre cominciano appena a prosperare. Siccome si definiscono Nirmulan, dobbiamo rimuovere le radici, per cui dobbiamo fare i Nirmulan dei Nirmulan.
Bene, così adesso avremo il Puja. Dopodichè, se volete potete andare a Kolhapur per i vostri acquisti. Ma il negozio apre abbastanza tardi e rimane aperto fino alle otto di sera, abbastanza tardi, e domani avrete tutta la giornata libera per andarci. Potete prendere l'autobus, andare laggiù, fare le vostre compere e tutto il resto, e poi tornare qui. Anche domani è possibile farlo.
Dopodomani il nostro signor Govind ha gentilmente invitato tutti voi nel luogo dove vive. Dato che è un uomo estremamente generoso, quando gli ho detto che: "Devi prendere i soldi da me.", ha combattuto con Me: "Madre, per favore, mi dia questa possibilità. Sarebbe un grande onore se ... [parla in Marathi e Hindi con qualcuno] Li lasci venire, se vogliono venire." Allora il programma è che dopodomani, dopo questo evento che hanno detto finirà alle 12:30 o all'una. Così avrete, stasera e domani, il giorno intero, per il vostro shopping. Ma penso che non dovreste preoccuparvi più per lo shopping. Qualunque cosa dobbiate fare, è meglio finirla domani, ed inoltre dovete anche venire al programma.
Se dopodomani vi ci soffermerete su, allora sarà molto difficile. Quindi tutti voi dovreste andarci, mangiare e poi andare a Ganapatipule. Questo è il programma. Quindi raggiungerete Ganapatipule la sera. Spero che sia tutto chiaro. E tutto ciò che si desidera acquistare, è necessario acquistarlo qui. Ma vorrei dire che alcuni di voi sono davvero, davvero non sanno quale sia la seta autentica. E ho visto alcune persone comprare qualcosa di orribile. E non dovreste acquistare seta troppo sottile, in quanto durerà per soli otto giorni; e poi sarà finita. Quindi non andate a comprare cose a basso costo. Un sari che sia un buon sari, un sari di seta, è meglio di dieci sari brutti. Per fortuna ora abbiamo un po' di sari che desideravate, sari stampati che vi posso dare a Ganapatipule. Sari ben stampati, di tassar ed anche di seta. Li avremo lì. È possibile acquistare di tutto, lì. Qualche altra cosa? Perché non credo che v'incontrerò più, forse fino a che non andremo a Ganapatipule.
Inoltre se poteste avere quei bhajan, per favore, acquistateli. Vi ho fatto regali due volte, ma non li avete mai portati durante i vostri tour e, anche questa volta, non voglio donarvi questo genere di cose. Poiché [...] Esibiteli. Qualsiasi cosa di questo tipo, per favore, prendetela. È molto importante. Ve l'ho data come regalo per due volte, ma è molto difficile, ogni volta, recarmi al negozio e prenderla per voi. Se potete averla, per favore compratela. Perlomeno qualcuno di voi dovrebbe averli. [parla in Marathi con qualcuno] Egli organizzerà, è meglio acquistare.
Ora tutti i matrimoni praticamente sono stati decisi. Uno o due che erano stati sistemati sono anche rimasti fuori. Allora, coloro che sono in età avanzata o qualcosa del genere, non siamo riusciti a organizzare il loro matrimonio. Non importa. Potrebbe funzionare, potrebbe non funzionare. Non importa. Dopo tutto, siete stati in Sahaja Yoga. Insomma, siete veramente sposati con Sahaja Yoga; questo è tutto. Vedete, è l'altra faccia della medaglia, quindi non rendete le vostre vite miserevoli. Ad ogni modo siete venuti a sapere che non siamo in grado di organizzare il vostro matrimonio.
Non è un problema. Gioite semplicemente. Non perdete il punto.
Che Dio vi benedica.