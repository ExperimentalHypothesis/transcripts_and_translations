3 डिसेंबर 1988
Visit
Vaitarna (India)
Talk Language: Marathi | Transcript (Marathi) - Draft

आपल्या ह्या वैतरणा शाळेचे प्राध्यापक ,तसेच इथले अध्यापक ,प्रमुख संचालक ,व्यस्थापक तसेच विद्यार्थी सगळ्यांना अनंत आशीर्वाद . जी परिस्थिती आपली आहे तशीच काहीशी आमची झाली आहे . कारण असं आहे कि शासन . आम्ही आपल्याला असं म्हंटल होत कि इथे आमची एक मोठी शाळा काढणार आहोत . आणि त्याच्या मध्ये आम्ही अशा लोकांची मुल घालणार आहोत कि त्यांच्या कडून बरेच पैसे मिळतील . आणि त्यातून आम्ही अशा सर्व  शाळा चालवू शकू . पण अजून पर्यंत एका लहान गोष्टीसाठी ,जे सहा वर्ष झाली जागा घेऊन पण त्यांनी आम्हाला परवानगी दिली नाही . तेव्हा हे जे पैसे आहेत ते आता खिशातूनच दयावे लागणार आहेत . पण मला आशा आहे कि आता त्याच शेवटचं अगदी शेपूट राहील आहे . आता ते शेपूट कस सुटेल हे काही समजत नाही . तेव्हा ह्या शासनाची थोरवी गावी तेव्हडी थोडी आहे . स्वाताच्याने काही भलं होत नाही आणि दुसरा कोणी करायला निघाला कि त्याच काम कस अडकवून ठेवायचं याच्या पाठीमागं आहेत .

असा काहीतरी एक स्रोत केल्या शिवाय ,पैशाची नेहमीच आपल्याला सोय असेल ,त्याशिवाय कोणत्याही आपल्या संस्था चालू शकत नाही . त्या द्रीष्टीनेच मी असा विचार केलेला आहे कि दोनचार अशा मोठाल्या संस्था काढायच्या कि परदेशी लोक त्याच्यामध्ये पैसे घालतील . आणि ते पैसे घातल्या नंतर त्याच्यातून जे पैसे वाचतील त्यातून आपण मग अशा शाळा चालवू शकू . आणि मुलांना शीक्षण देऊ शकू . कारण जो पर्यंत आपल्या जवळ त्याचा स्रोत नाही तो पर्यंत तुम्ही कोणतीही संस्था उभी केली तर ती पैशाच्या अभावी नेहमीच बंद पडणार . आणि अशा अनेक संस्था मिटलेल्या  आहेत . आणि त्यांचा काही उपयोग झालेला नाही . असा दूरवरचा विचार करून मी इथे शाळे साठी जागा घेतलेली आहे . सगळंकाही झालेलं आहे पण ते म्हणते ना मग कि एक शेपूट राहिलेलं आहे . तेव्हा या वर्षी ते होईल अशी तुम्ही सगळ्यांनी प्रार्थना करावि आणि ह्या शाळेची व्यवस्था व्हावी .

शाळे साठी ह्या लोकांनी पैसे दिलेले आहेत तेव्हा त्यांच्या कडून दुसऱ्या कोणच्या कार्यासाठी पैसे घेणं ठीक नाही . म्हणून मी स्वतःच माझ्याकडून जे काय जमेल ते तुम्हाला देणार आहे . कळलं का ?आणि तीच परिस्थिती आपली आहे . या शासना मुळे सगळ्यांची झाली आहे . एव्हढच लक्षात घेऊन प्रार्थना करा कि कसही करून हि जर शाळा सुरु झाली तर सगळ्यांना फायदा होईल तुम्हाला होईल इतर शाळांना होईल . इतकच नव्हे तर त्या परिसरात सगळ्यांना फायदा होईल . सगळयांना काम मिळतील . आणि आम्ही अशा तऱ्हेच्या तीनचार संस्था काढलेल्या आहेत . पैकी सर्व संस्थांमध्ये जमिनी घेतल्यावर सुध्दा अजून परवानगी म्हणून मिळालेली नाही . आणि त्या परवानगी साठी काय करावं लागेल ते समजत नाही . परत मला भितात त्या मुळे लाच माझ्याकडे मागत नाहीत . आणि जागाही देत नाहीत . असा प्रकार आहे . म्हणजे मी माताजी नसते तर जरा लाचलुचपत देऊन सोडवलं असत . पण तो हि प्रकार जमत नाही . आता काय करावं ते मला समजत नाही .

तेव्हा तुम्ही अशी प्रार्थना करावी कि त्यांना सुबुद्धी येऊन त्यांनी हे कार्य करून टाकावं . हे मी मुलांच्या खाऊ साठी फक्त दोन हजार दिले आहेत . पण तुमच्या संस्थेला मी अकरा हजार रुपये देणार आहे . तेव्हा तग  धरून राहा . परमेश्वरी इच्छा असेल तर शाळा इथे होईल . फक्त ह्या शाळे मुळे मी थकलेली आहे . आता बघा सहा वर्ष झाली जमीन घेऊन आता आम्ही काय करायचं ?तुमच्या शासनाला तुम्ही ठोकून काढा . अशाच लोकांना तुम्ही निवडून देता . माणुसकीच नाही आहे कुणाला ,विचारच नाही आहे कि आपल्या आपल्या देशाच कस भलं होईल ,आपल्या देशातल्या लोकांची अशी वाईट स्तिती आहे ,त्यांना गरिबी म्हणजे बोचतच नाही . त्यांना काहीच प्रश्न बोचत नाहीत मग करायचं . तुम्ही म्हणता कि जो घालतो जोडा त्याला कुर कुर करतो पण मलाही कुरकुर करतो . मी रडते  बघून . पण करायचं काय , असे प्रश्न आहेत . तेव्हा आपल्याला मी अकरा हजार रुपये देते आणि हे मुलांच्या खाऊ साठी आहेत . मला उशीर झाला कारण मी भयंकर कामात आहे . आणि ह्या कामातून वेळ काढून प्रत्येक ठिकाणी मला शाळेत जावं लागत ,प्रत्येक ठिकाणाहून शाळेतून मुले येतात . तिथे मी जशी जमेल तशी मदत करत असते . पण आता ह्या परिस्थिती मूळे काही करता येत नाही तरी पुढच्या वेळेला मी आले कि  आपल्याला मला अशी अशा आहे कि तो पर्यंत काहीतरी व्यवस्थित होऊन जाईल .