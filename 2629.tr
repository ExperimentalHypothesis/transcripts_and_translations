Christmas Puja, Ganapatipule (Hindistan), 25 Aralık 2003.

(İngilizce Konuşma)

Bugün çok büyük bir gün, çünkü İsa’nın doğum gününü kutluyoruz. O, haç üzerinde acı çekmek zorunda kalan çok büyük bir ruhani kişilikti. Onun kalitesinde, duruşunda, ruhaniyetinde olan bir kişinin neden hayatın pek çok eziyetine katlanmak zorunda kaldığı, bir çok insanın anlayamadığı şeydir. Onun, kendisine karşı olan, Tanrısal güce karşı olan bir ortamda doğduğunu anlamak çok kolay. Galip gelmek için, o insanlar İsa’yı yok etmeye çalıştılar. O acı hissetmedi, O bu insanların mantıksızlığını hissetmedi. Tam tersine, O tüm bu eziyetlere karşı büyük bir cesaret ve asaletle ilerledi.

İşte bizim için görülmesi gereken şey; eğer Tanrısalsanız ve Tanrının güçlerine sahipseniz, o zaman cesaretiniz olmalıdır ve bu cesaretle her tür eziyetle yüzleşebilirsiniz. Bütünde, ne zaman dünya üzerinde iseniz, farklı türde problemler vardır. Kraliyet ailelerine mensup olabilirsiniz ya da belki de çok fakir olabilirsiniz; her  zaman yüz yüze geldiğiniz problemler vardır. Fakat İsa, yaşamıyla göstermiştir ki; ne kadar çok eziyet çektiyse, o kadar çok sabırlı ve cesur olmuştur. Onun hayatı bize nasıl olmamız gerektiğine dair, insanların cehaleti yüzünden karşılaştığımız problemler sırasında nasıl davranmamız gerektiğine dair bize bir misal vermiştir.

Fakat bugün mutlu bir gün, çünkü bugün Onun doğum günü ve hep beraber kutluyoruz çünkü O bize orada bulunanların çoğunun cehaleti yüzünden,  kişinin acı çekmesinin gerektiği, ruhaniyetin yeni bir yolunu gösterdi. O çok acı çekti Fakat günümüz o kadar kötü değil, insanlar ruhaniyeti ve Tanrısallığı anlıyorlar. Şimdi bir çoğunuz bir aradasınız. Bu eziyetler sırasında İsa hiç ağlamadı, sızlanmadı. Bunun  üzerine çok azimli biçimde gitti. Onun hayatından öğrenmemiz gereken şey; korkmamamız gerektiğidir. Bize her ne olursa olsun korkmamalıyız. Fakat zaman değişti ve insanlar artık ruhaniyetiniz yüzünden kimseye işkence etmiyorlar. Öyle bir şey artık yok, bitti. İsa, bunu herkesin aklından sildi ve ruhani olduğunuz için insanlar size saygı duyuyorlar. İşte bu İsa’nın yaşamının mesajı ve hepimiz bize, bu cehalet yolunu gösterdiği için çok mutlu olmalıyız.

Sahaja Yoganın mesajı da aynıdır. Aydınlanmanızı alırsınız, spiritüel hayatınızı alırsınız ve her şey hallolacaktır çünkü tüm Tanrısal güçler sizinle birliktedir. Onlar, her şeyi sizin için hallederler ve buna şahit olduğunuzu söyleyebilecek kadar çoksunuz

İsa’nın sahip olduğu gibi, bu tür bir hayat sürmeniz gerekmez. O bunu bizim için yaptı. Sizin hayatınız çok, çok güvenli, huzurlu ve neşe dolu olacak. Bunu, Ben size söylemeksizin deneyimlemiş olmalısınız. Bugünlerde de çok zalim insanlar var, çok saçma ve son derece saldırgan. Fakat yine de kimse size zarar veremez. Hayat çok farklı oldu.  Ve biz İsa’ya,  bizi tüm bu eziyetlerden kurtarmak için yaptığı her şey için teşekkür ediyoruz.

(Hintçeden tercüme)

Bu gün İsa`nın doğum günü ve hepimiz Onun doğum gününü büyük bir neşe işe kutluyoruz. Ve bizler aynı zamanda biliyoruz ki, İsa çok çaba gösterdi ve bizler Onun gösterdiği kadar çaba göstermek zorunda değiliz. Ama İsa`nın ne kadar acı çektiğini … bunu biliyoruz.

Ama bizler bu tür bir çaba göstermek zorunda değiliz çünkü tüm insan toplulukları değiştiler. Ve bu değişen insan topluluklarında spiritual yaşam, çok, çok önemli.

Bir çok engel bu spiritual yaşamdan uzaklaştırıldı, bizler fiziksel problemlerimizi çözebiliriz, akli problemlerimizi çözebiliriz, ev halkının problemlerini çözebiliriz, tüm dünyanın problemlerini çözebiliriz. Bu şekilde bir yaşamla, tüm insanlık spiritual yaşama dönebilir.

Bunu bilmek bizler için çok önemli, bir yanda spiritüellikte çok yükselmiş bir İsa vardı, diğer yandan ise  bizler spiritüelliğin küçük bir kısmında ilerledik. Bizler nedeni ile dünya sessizleşiyor.

Bir çok problem çözülüyor ve insanlık spiritüel bir yaşama sahip olmanın çok önemli olduğunu anladı. Bu tür değişiklikler, sizler nedeni ile var. Ben tek başıma hiçbir şey yapamam. İsa ile aynı durumdayım.  Ben ne derecede hareket edebilirim?

Şimdi bir çok kişi var. Şimdi dünyanın nasıl değiştiğini görebiliriz. Sizin yüzünüzden, tüm dünyada  problemler çözüldü, pek çok değişiklik oldu, insanlar biliyorlar, Sahaja Yoga yüzünden.

Pek çok değişiklik geliyor, sadece tek kişi için değil, binlercesi için, tüm dünya için, tüm toplumlarda değişiklikler geliyor. Çok önemli olan bu şeylerin hepsini sizler yapıyorsunuz.

(Marathi konuşmadan tercüme)

Şimdi Marathi konuşma, İsa`nın hayatı çok üzücü idi. Ama o tüm bu tür şeyleri sevgi ile yaptı çünkü O çok yüce bir ruhtu, bu tür bir kişi hiç bir şekilde üzüntü hissetmez. Bu yolla bizler spiritüel yaşama alındık ve bizler spiritüel yaşamı herkese vermeliyiz.

İnsanlar bizlerin yaşamını seyrediyor ve nasıl mutlu olduğumuzu gördükleri zaman donup kalıyorlar. Bu şeylerin Sahaja Yoga da olduğunu anladıkları zaman onlarda Sahaja Yoga ya girecekler.

Bu çok iyi bir şey ve bizler aynı zamanda bu kutsamaya da sahibiz. Ve sizler bu kutsamayı çok dikkatli bir şekilde muhafaza etmelisiniz. Üzerinde çalışmalısınız ve en önemli olan şeyde, siz bunu başkalarına vermelisiniz.

Hepiniz bu tür kutsamaları alıyorsunuz, şimdi bırakın başka insanlarda bu neşeye sahip olsunlar. Bütün Sahaja Yogiler, Sahaja Yogayı herkese vermeye çalışmalılar.

Sahaja Yoga tüm dünyada yayıldı ama çok az. Çok daha fazla yayılacak. İsa`nın sadece 12 müridi vardı ve bu on iki mürid Hristiyanlığı yaydı ama yapılmış olan bir çok hata var.

Bu şekilde, unutmamanız gerekir ki, Sahaja Yogayı yaydığımız zaman bizler hiç bir hata yapmayacağız. Bizler onu çok basit bir şekilde yayacağız. Bu çok zor değil.

Bu şeyde, Parameshwara size Shakti ve beyinleri verdi, bunu kullanın. Sizlere, bir çok Sahaja Yogi yaratacağınıza dair inancım tam ve sizler Sahaja Yogayı herkese vermeye çalışacaksınız ve gece gündüz sadece kime Sahaja Yoga vereceğinizi düşünün.

Sizleri bunun için kutsuyorum, bu yüzden sizlerin üzerindeki çok büyük bir sorumluluk bu. Sahaja Yogayı kabul ettiğinizden bu yana, bu sorumluluğa sahip oldunuz. Bu günden itibaren unutmamalısınız ki, Sahaja Yogayı herkese vermeniz gerekir ve bunu sadece kendi içimizde tutmamalıyız.

Tanrı sizleri kutsasın.
&nbsp;