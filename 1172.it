

(10/2017 SOTTOTITOLI)
S H R I   M A T A J I   N I R M A L A   D E V I
Programma Pubblico
“Voi siete lo Spirito”
New York (USA), 22 Agosto 2002


Mi inchino a tutti i ricercatori della verità.

In realtà stiamo tutti cercando la verità. Siamo così tanti, però finora in molti non sono riusciti a trovarla e si sono persi. Ma qual è la verità? Qual è la verità su voi stessi? La verità è che non siete questo corpo, non siete queste emozioni; ma cosa siete? Siete lo Spirito.

Tutti i grandi santi e incarnazioni hanno affermato che voi siete lo Spirito, e quello che stiamo cercando di trovare è il nostro Sé. Stiamo ricercando noi stessi. Abbiamo anche fatto moltissimi errori a causa di individui fuorvianti; ma devo dire che esiste un meccanismo innato in noi, in ciascuno di voi, che vi condurrà al vostro Sé, che vi donerà la realizzazione del Sé.

È davvero sorprendente che finora non abbiano parlato della Kundalini. Esiste un'energia dentro ognuno di voi chiamata Kundalini, che è un' energia arrotolata in tre spire e mezza, diciamo, dietro, anzi, all’interno del vostro osso sacro, in attesa del momento in cui può essere risvegliata e passare attraverso i diversi centri, fuoriuscendo dalla vostra area dell’osso della fontanella.

Ed è così che ottenete la vostra realizzazione del Sé, e sentite una brezza fresca fuoriuscire dall’area dell’osso della fontanella. È un avvenimento reale. Non si tratta di una mia conferenza, o di qualche lettura o altro. È un avvenimento reale che deve avere luogo. Se non l'ottenete, non fa niente. La prossima volta potrete ottenerlo, ma la ottengono quasi tutti, a livello collettivo.

È davvero sorprendente che ci sia voluto così tanto, così tanti anni perché la gente arrivasse a questo stadio in cui chiede la realtà. È vostra, questa energia vi appartiene. Ed è solo in attesa di essere risvegliata. Qualsiasi quantità di discorsi o di letture o altro non può aiutarvi.

Quello che occorre è solo una mente silenziosa, e funziona. Funziona in qualsiasi circostanza. È davvero sorprendente, questo forse era il tempo (giusto), doveva andare in questo modo.

Sono già stata in questo Paese molte volte in precedenza. La prima volta che arrivai, fui molto sorpresa di come la gente rincorresse la falsità. Allora lasciai perdere. Dopo nove anni tornai pensando: che cos’ha questa gente? Perché non riesce a capire cosa deve raggiungere, cosa deve ottenere? È stato tutto scritto e detto da tutti i santi, da tutte le incarnazioni. Non riuscivo a capire perché si sentissero soddisfatti di tutte quelle assurdità. E in qualche modo (i falsi guru) sono venuti in America e hanno prosperato qui, con tutta la loro falsità. È davvero triste aver perduto tanti bellissimi ricercatori nella loro ricerca.

Ora devo dirvi una cosa semplice: dovete sapere che avete ogni diritto di conoscere voi stessi, di diventare realizzati, ognuno di voi. Nessuno può imporlo e nessuno può negarlo. È vostro diritto fondamentale ottenere la realizzazione del Sé. È sufficiente che siate esseri umani: che proveniate dall’America, dall'India o da qualsiasi altro posto, ognuno ha questo diritto di ottenere la realizzazione del Sé.

Come risultato della realizzazione del Sé, il punto è ciò che accade.

Per prima cosa, cominciate a sentire le vibrazioni divine sui vostri polpastrelli. Vibrazioni divine sotto forma di una brezza fresca che comincia a fluire attraverso le vostre mani. Ne sarete sorpresi, e quando accade per la prima volta cominciate a dubitare. So di gente che è andata a chiudere porte e finestre, (poiché) voleva verificare e constatare se avesse davvero questa brezza fresca. L'avete. È un segno del vostro Sé che emette queste pure vibrazioni.

Come risultato, tante altre cose possono accadere. Ma la cosa più importante è che diventate persone molto pacifiche. Diventate persone molto equilibrate e divenite i testimoni di cui tutte le religioni hanno parlato. Raggiungete questo stato di testimonianza. E una volta che diventate testimoni, vedete l'immagine completa, il mondo intero in una maniera molto diversa. Diventate testimoni. È uno stato nel quale osservate ogni cosa. Non reagite ma osservate, e la vostra stessa presenza aiuterà le persone.

So che l'America al giorno d'oggi si trova in una fase molto difficile e la gente è molto spaventata[1].. Se fossero anime realizzate, non lo sarebbero mai state. Il potere della realizzazione è davvero grande: non solo illumina voi ma anche gli altri, illumina l'atmosfera. Dunque è molto importante che otteniate l’ultima svolta nella vostra evoluzione e raggiungiate quello stato che noi chiamiamo della realizzazione del Sé.

È un accesso ai poteri divini e al regno spirituale della vita che, molto sorprendentemente, molto sorprendentemente, è altrimenti molto difficile da capire. Ma, una volta diventati anime realizzate, automaticamente sapete di cosa si tratta. Diventate così sensibili, e allo stesso tempo siete molto ben protetti. Potete risolvere molti problemi. Potete fare così tante cose che altrimenti non sareste mai in grado di fare. La ragione è che ora vi sono stati dati pieni poteri dalla forza divina.

È questo ciò che tutti voi state cercando, nient'altro. È questo ciò che volete, nient'altro. E questo è ciò che dovreste ottenere. Non serve a niente recarsi ciecamente da qualche parte e provare a trovare qualcosa che non conoscete. Con questa (la realizzazione), la vostra salute migliorerà, la vostra situazione economica migliorerà, il vostro temperamento migliorerà e diventerete persone talmente compassionevoli e belle che la gente sarà meravigliata di come abbiate raggiunto questo stato.

Diventate così collettivi, molto collettivi. Sono sorpresa di come questo temperamento collettivo sia subentrato in tutti i sahaja yogi, di come lo facciano funzionare. È davvero meraviglioso e sorprendente che, pur provenendo da Paesi lontani gli uni dagli altri e le persone (i sahaja yogi) non si conoscano, vi sia (fra loro) tanto amore e comprensione. Questo a volte va oltre la mia comprensione, vedete, in che maniera meravigliosa si fondono insieme, si mescolano insieme e imparano gli uni dagli altri.

Tutto questo amore, questa compassione e questo potere sono dunque vostri, vi appartengono. Non dovete pagare per questo. Non dovete fare niente del genere; dovete solo avere la vostra Kundalini risvegliata, il che è una cosa davvero facile da fare e funziona. Credo sia venuto il tempo per il risveglio di massa: è giunto il momento e per questo dobbiamo farlo funzionare.

Non lo considero qualcosa di miracoloso. Se osservate la nostra evoluzione da uno stadio all’altro, ora, al livello umano che cosa dobbiamo raggiungere? Perché siamo esseri umani? Qual è il ruolo che dobbiamo svolgere? Infatti voi siete personalità spirituali. Dovete diventare quelle personalità spirituali. Non è leggendo libri o eseguendo ogni tipo di rituali che lo otterrete. È solo dentro di voi che la Kundalini sale, passa attraverso questi vari centri e vi connette all’Energia divina che è onnipervadente, che è ovunque. Allora potete imparare che cos'è questo, come funziona, come vi aiuta, come vi istruisce e come vi dà la conoscenza.È davvero notevole e funziona in ogni Paese.

È davvero sorprendente che mi abbiano detto che in America non avrebbe mai funzionato. Ho chiesto: “Perché?”. “Perché seguono solo guru che prendono soldi e fanno cose altisonanti”. Ho detto: ”Va bene. Dopo tutto sono esseri umani e, poiché sono esseri umani, tutte le loro idee cambieranno. E cercheranno la pace e la gioia”. Devo dire che oggi in America ha funzionato meravigliosamente. Qui in tutte le città abbiamo persone che seguono Sahaja Yoga. Ognuno di quelli che sono venuti da me è uguale a ogni altro sahaja yogi di qualsiasi altro Paese. Potete crederlo? Non c'è proprio nessuna differenza nella loro espressione, nel loro amore, nella loro compassione. Sono tutti così bravi e belli. È difficile credere che abbiano dimenticato tutte le differenze. E come si sono mescolati insieme e sono in uno stato così amorevole e piacevole!

Si tratta di un'area molto diversa in cui dovete entrare, e vi entrate senza fare assolutamente nulla; semplicemente la vostra Kundalini sale e vi dà la realizzazione del Sé. Avviene senza sforzo. Non dovete fare nessuno sforzo come stare a testa in giù o altro. Ovunque siate seduti, ottenete la vostra realizzazione del Sé. E una volta che l'avete ottenuta, crescete in essa. Crescete in essa molto bene. Vi sono conferiti grandi poteri.

A volte si rimane meravigliati: vedete persone che non sono mai state poeti e improvvisamente lo sono diventate. Ci sono alcuni che non riuscivano mai a far nulla sul palco, tanto erano spaventati, e sono diventati grandi oratori. Ci sono musicisti che hanno detto: "Madre, non sapevamo cantare". Dunque si sviluppa ogni tipo di creatività. Come accada e come improvvisamente sia iniziata non lo sanno. Diventate estremamente creativi e cominciate ad apprezzare la creatività altrui in una maniera molto sottile.

C’è poi questa cosa stupida chiamata avidità, che ormai ha catturato anche il vostro Paese e funziona così: quando si hanno un po' di soldi, il sapore di quel denaro rende avidi. È così semplice. Ora, ciò che accade con Sahaja Yoga è che non avete nessuna avidità. L'avidità scompare. Diventate anime soddisfatte. Perché desiderare così tante macchine, così tanti aerei? Non è necessario. Infatti voi diventate persone sagge: diventare, divenire è il punto. Diventate così saggi che non desiderate niente. Siete estremamente soddisfatti.

Ma come risultato di ciò siete completamente, totalmente benedetti con una vita bellissima, e ogni cosa che volete c’è. Questa è la benedizione del Divino. Accadono poi tanti miracoli, così tanti miracoli che vi meravigliate di come siate benedetti. Cosa avete fatto per meritarvelo?

Voi ora siete lo Spirito. Queste sono le benedizioni dello Spirito. Le persone sono completamente curate, senza dubbio, ma diventano anche molto compassionevoli, estremamente compassionevoli. E non capiscono da dove abbiano preso questa compassione: (diventano) persone molto compassionevoli.

In terzo luogo, si diventa consapevoli senza pensieri. Questo significa completo silenzio interiore. Vedete qualcosa e diventate silenziosi. Non reagite, vi limitate ad osservare. È davvero piacevole vedere qualcosa con chiarezza. Ma quando osservate qualcosa, le vostre vibrazioni agiscono. È una personalità davvero potente per cui, quando vedete qualcosa, le vostre vibrazioni agiscono e lavorano.

Esse possono risolvere ogni tipo di problema. Queste vibrazioni possono dirvi ciò che è sbagliato in un’altra persona, ciò che è sbagliato in certi Paesi. E dovreste anche sapere come correggerlo. Se riuscite a scoprire come poterlo correggere, il problema si risolve. Ed è così gentile e dolce che non dovete combattere, funziona proprio.

Siete tutti in grado di diventare quelle personalità potenti, dotate di questa compassione, di questo amore e comprensione. Inoltre sviluppate la consapevolezza senza pensieri che è uno stato molto importante, dove non vi sentite annoiati, non vi turbate, osservate ogni cosa assolutamente in silenzio, e diventate personalità così amabili che chi entra in contatto con voi diventa anch’egli molto, molto amabile.

Voi potete dare la realizzazione agli altri. Voi stessi potete farlo. Non solo ottenete la vostra realizzazione ma potete darla. È davvero sorprendente che diventiate così potenti. Potete trasformare l'atmosfera. Potete risolvere così tante cose solamente rivolgendoci la vostra attenzione; e tutte le cose cattive quali, diciamo, tutte le cose davvero distruttive, non vi piacciono proprio e le abbandonate. Inoltre vi proteggete. Siete completamente protetti da tutti i malfattori.

È dunque importante che diventiate quella personalità potente, che io definisco una persona spirituale. Molti ne hanno parlato, dicendo ogni tipo di cose. La gente legge di tutto. Ora il tempo è venuto per l’avvenimento reale. Ed è davvero importante, molto importante per voi ottenerlo. Il tempo è venuto. È vostro diritto, un vostro diritto fondamentale, io dico, raggiungere quello stato in cui diventate assolutamente una personalità spirituale, dotata di potere e che sa come usare questo potere, come farlo funzionare.

È davvero sorprendente che, più avanzati siamo, meno opportunità vi siano, poiché siamo persi, smarriti nella foresta del progresso. Ma, nonostante tutto, la gente trova molto difficile vivere in un'atmosfera talmente indaffarata; quindi viene in Sahaj e diventa completamente pacifica. Qualsiasi cosa sia, qualsiasi tipo di vita sia, sono assolutamente pacifici. E date pace agli altri. Ho parlato migliaia di volte in tutto il mondo e penso che funzioni. Funziona.

Volevano che vi permettessi di fare alcune domande. Non mi disturba che mi rivolgiate delle domande, ma il problema è che questo domandare a volte può essere anche piuttosto stupido e, se volete sprecare del tempo per una certa quantità di stupidità, potete farmele, per me fa lo stesso (Il pubblico ride). Dunque, se qualcuno vuole farmi delle domande… (Shri Mataji ride, il pubblico ride e applaude).

C’è qualcuno che mi vuole fare domande? (Il pubblico ride). No. (Shri Mataji ride). Va bene.Dunque, ora passeremo all’esperienza della realizzazione del Sé. È molto semplice.

Ciò che dovete fare è rivolgere entrambe le mani verso di me in questo modo.

[Hindi] Bene.

Ora, per favore, chiudete gli occhi. Per favore chiudete tutti gli occhi. Non c'è nessun ipnotismo. Quindi per favore chiudete gli occhi.

Per prima cosa rivolgete la mano sinistra verso di me e la mano destra sopra la vostra testa, sull'area dell’osso della fontanella; la sinistra verso di me.

Ora, mettete la mano destra verso di me e la sinistra sopra la vostra testa, senza toccarla, sopra.

Non entrambe le mani, una sopra la testa, solo una. Tenete gli occhi chiusi.

Ora, tutti coloro che sentono una brezza fresca sulla mano, cerchino di assicurarsi che arrivi sopra la mano, non sotto. Se arriva sotto, portatela sopra (sul palmo). Potete aprire gli occhi e guardare (Shri Mataji mostra come fare).

Per prima cosa rivolgete di nuovo entrambe le mani verso di me, e verificate se sentite una brezza fresca sulle mani o fuoriuscire dalla testa. Potrebbe essere calda, potrebbe essere calda. Se è calda provate a perdonare. Potrebbe essere calda, ma non ha importanza.

Tutti coloro che hanno sentito una brezza fresca o calda arrivare sulle mani, o uscire dall’area dell’osso della fontanella, per favore alzino le mani, entrambe le mani. Non siate timorosi.

L’avete sentita quasi tutti, quasi tutti.

Che Dio vi benedica.

Quanti di voi non l'hanno sentita, per favore alzino le mani.

Quasi nessuno.

Davvero sorprendente. Sono davvero felice di vedere che la maggior parte di voi ha sentito la brezza fresca.

Che Dio vi benedica. Molte grazie.

[1] Questo discorso è stato tenuto meno di un anno dopo l’attentato alle Torri Gemelle, avvenuto nella stessa città di New York l’11 settembre 2001.

