25 december 2002
Christmas Puja
Ganapatipule (India)
Kerstpuja, 2002-1225 Ganapatepule

NlTVD 2022-0321

Vrolijk Kerstfeest voor jullie allemaal! Volgens Sahaja Yoga, is Christus in je Agnya chakra gevestigd. Zijn hele leven is een weergave van de kwaliteiten van iemand die een gerealiseerde ziel is en in zijn eigen leven wees hij er op geen hebzucht of lust te hebben. Het is echt schokkend hoe hebzuchtig mensen tegenwoordig zijn over de hele wereld. Al vanaf de kindertijd, hebben onze kinderen ook geleerd om dit of dat te vragen. Alleen volledige tevredenheid in het leven kan je die gelijkmoedigheid geven, dat evenwicht waardoor je niet naar dingen hunkert.

Tegenwoordig is zelfs India erg verwesterd in de zin dat ze ook heel graag dit en dat willen hebben. Eigenlijk komen nu in Amerika, mensen hierdoor plotseling tot spiritualiteit. Ze komen tot spiritualiteit omdat ze denken dat ze nergens bevrediging hebben gevonden. Maar we moeten het leren aan de hand van zijn leven, het grote leven van Christus. Eerst werd hij geboren in een kleine hut, zoals je er veel hebt gezien in het voorbijgaan, zeer tevreden en hij werd in een wieg gelegd, die helemaal bedekt was met droog, heel droog gras. Kun je je dat voorstellen? En dan offerde hij zijn leven aan het kruis. Het is volledig het verhaal van een offer omdat hij een kracht had, de kracht van de Spirit waardoor hij alles kon opofferen. Hij offerde zelfs zijn eigen leven op. Je kunt dus begrijpen dat de grootheid van Christus uit zijn grote spirituele persoonlijkheid voortkwam.

Maar dezelfde Christus wordt over de hele wereld aanbeden, vooral in de westerse landen en je zult versteld staan hoe zij achter de dingen aanhollen. Al hun industrieën draaien met grote verhalen over wat ze maken en hoe mensen over hun rijkdom opscheppen. Ze hebben een kruis om hun nek, om te laten zien dat ze christenen zijn. Allereerst zou men dat kruis waaraan Christus gekruisigd werd, nooit mogen dragen. Maar ze compenseren het met deze hypocrisie, en zij zijn het tegenovergestelde van Christus. Niet alleen zij, maar zelfs hun vrouwen en kinderen zijn allemaal zeer hebzuchtige mensen. Ze moeten dit hebben, ze moeten dat hebben. Maar nu zit India heel erg in dezelfde race. En waar vragen ze om? Ze denken dat als ze al die dingen om zich heen hebben, ze het heel goed zullen hebben. Maar dat is niet zo. Ze hunkeren de hele tijd en ze kunnen niet eens genieten van wat ze bereikt hebben.

Het is heel verrassend dat in een land als Amerika, waar er geen corruptie was, maar er mensen waren die heel veel geld verdienden, zij worden verondersteld discipelen van Christus te zijn. Het gaat me te boven. India was ooit een echt heilig land waar heiligen werden gerespecteerd, maar tegenwoordig is India afgezakt tot zo'n laag niveau van hebzucht dat het onmogelijk is om deze mensen te begrijpen. We kunnen zeggen dat ze Christus niet zo geweldig volgden. En zij die Christus volgden, ook de christenen hier, zijn de ergsten. Zij zijn degenen die zich hebben overgegeven aan alle vormen van westers leven, van hebzucht, en ze noemen zichzelf christenen.

Maar Christus heeft getoond dat je in deze wereld niets nodig hebt. Hij is zo'n grote persoonlijkheid, zo'n grote incarnatie, die overal gerespecteerd wordt, omdat zijn kracht van opoffering de hoogste was, niet omdat hij een grote auto of een groot huis bezat, niets daarvan, alleen omdat hij zo'n nederige man was. Zijn leven is opmerkelijk, en dat hij vandaag de harten van zovelen regeert, ondanks het feit dat hij geboren werd als een zeer arme man en ook gekruisigd werd als een zeer arme man. De mensen die dus achter geld aanlopen zijn in geen geval christenen, zijn nog niet in de buurt van Christus.

En hij was zo blij en gelukkig. En hij hielp de armen, hij hielp de behoeftigen omdat hij hun problemen begreep, omdat hij ze kon voelen. Hij probeerde allerlei zieke mensen te helpen, minderbedeelden, terwijl de huidige wereld tot zo'n onzin is gekomen dat ze landen helpen om te vechten. Ze creëren het christendom om te vechten. Wat doet het christendom in dit land? Het is er gewoon om een grote macht te creëren door veel christenen te creëren. Ik heb van veel plekken gehoord waar ze mensen bekeren tot het christendom. Christus heeft nooit één enkele ziel bekeerd. Hij wilde transformatie geven, zoals jullie allemaal hebben gekregen, maar niet de religie veranderen of veranderen wat je bij je geboorte meekreeg, nee. En wat hij heeft bereikt zijn dit soort nutteloze derderangs mensen die lust en hebzucht najagen.

Ik maak me soms zorgen over mijzelf, in die zin dat ik hoop dat mijn discipelen en mijn kinderen geen dingen zullen doen die tegen Sahaja zijn, die tegen het principe van Sahaja zijn. En één van de principes van Sahaja is dat je mensen moet helpen, zij die in de steek gelaten zijn, zij die nog niet gerealiseerd zijn. Je moet hen Realisatie geven. Op deze manier geraakt de wereld niet verder, als we hulp geven aan mensen die deze wereld ruïneren. Als we dit land moeten redden, als je de hele wereld moet redden, dan moeten we worden als Christus. Ontwikkel je opofferend temperament. Het zou heel krachtig moeten zijn want jullie zijn allemaal gerealiseerde zielen. Probeer dat te ontwikkelen, de aard om anderen te helpen.

Ik heb in mijn leven enkele zeer grote mensen gekend die altijd bereid waren om te geven aan mensen die het niet hadden en ze hadden zo’n goede aard, ze kregen nooit een grote onderscheiding of zo, maar ze waren heel blij als ze anderen konden helpen. Het is erg triest vandaag in dit land waar zoveel mensen hun leven hebben opgeofferd om onafhankelijkheid en vrijheid te bereiken. En wat er nu vandaag gebeurt, is dat dezelfde mensen of misschien hun kinderen, die verondersteld worden te regeren, zogenaamd de leiding hebben, zich verrijken.

Waarom is deze situatie ontstaan? In dit land hadden we ook veel mensen die extreem opofferend waren. Zij waren de leiders. Maar hoeveel van jullie zijn zo? Hoeveel van jullie zouden iets van jezelf weg willen geven aan anderen? Wat zou jij doen om anderen te helpen? Het is erg triest dat de christelijke naties Christus nooit hebben gevolgd en wij worden ook zo. Ik zeg niet dat we geen zaken mogen doen of dat we geen geld mogen verdienen. Dat kan, maar bij dat alles moet je onthouden voor wie je het doet. Wat ga je ermee doen? Met dit geld, wat ga je doen? Eigenlijk moeten we op zijn minst per jaar uitzoeken of we iets van onszelf aan anderen hebben afgestaan. Ik zeg niet dat je jezelf moet kruisigen, nee, dat is een beetje te veel, maar kun je op zijn minst een klein beetje van je comfort opofferen voor mensen?

Sahaja yogi's moeten uiterst vriendelijk zijn, uiterst attente en liefdevolle mensen. Als je dat niet bent, ben je geen Sahaja yogi. Ten eerste, moet je vriendelijk en liefdevol zijn en de problemen rondom je begrijpen en proberen zoveel mogelijk mensen als je kunt te helpen. Maar dat is niet zo. Zelfs Sahaja yogi's begrijpen niet wat de waarde van hun leven is. Zij zijn op hetzelfde pad als Christus. Zij zijn gerealiseerde zielen. Zij moeten dat gevoel hebben. Zij moeten die eenheid hebben met de rest van de mensen en ze moeten het offer van Christus in zichzelf voelen. Hoe hij zijn leven opofferde om onze Agnya te verbeteren, om ons ego te verwijderen, om ons ego te bestrijden. Maar wij zijn zo egoïstisch. Wat hij ook gedaan heeft gaat verloren, is iets wat de mensen niet begrijpen en zij doordringen zich niet van zijn karakter en zijn leven. Het is heel erg. Voor ons is hij een zeer grote boodschap, voor alle mensen die gerealiseerde zielen zijn. Hij is een zeer groot voorbeeld.

Er zijn zoveel dingen die gedaan moeten worden. Zoals je weet zijn mijn gedachten altijd bij de behoeftigen en ik heb veel van zulke organisaties opgestart. Jullie kennen ze heel goed. Onlangs ben ik iets begonnen voor de behoeftige vrouwen en de weeskinderen in Delhi. Ik heb het grootste deel van het geld betaald maar, aan het eind, zei ik: "Waarom vraag je niet aan Sahaja yogi's om dat beetje geld te betalen om het af te maken?" en dat hebben ze gedaan, ze hebben betaald. In Delhi, moet ik hen feliciteren dat zij andere Sahaja yogi’s de weg tonen. Ik was verbaasd hoe ze zoveel geld konden inzamelen voor deze grote organisatie. Het is iets wat we nooit zien, hoe de vrouwen in ons land lijden, hoe de behoeftige vrouwen lijden. Ze worden buitengesloten door hun mannen, buiten hun schuld om. Zomaar, voor een gril, worden ze op straat achtergelaten met de kinderen. Bij de moslims is het nog erger.

En ik voelde heel erg dat ik moest proberen om iets te doen, op zijn minst de aandacht van de mensen te vestigen op hun lot en op hun probleem, zodat ze verder komen in het leven en hun brood verdienen. Ik denk dat het een plicht is van alle Sahaja yogi's om rond te gaan en te zien wie je hulp nodig heeft. Leef niet gewoon voor jezelf, door voor jezelf te verdienen, door geld te verdienen voor jezelf, maar probeer te helpen. Help die mensen die echt geholpen kunnen worden en zij zouden moeten zeggen dat de Sahaja yogi's het voor hen hebben gedaan. Zoveel ideeën heb ik om mensen te helpen en ik ga ze uitproberen met welk geld ik ook heb, maar ik wou dat jullie konden besluiten om iets voor hen te doen. Vooral dit land is verdeeld in minstens twee delen, het ene deel zijn de rijken, het andere deel zijn de zeer arme mensen. Deze zeer arme mensen doen mijn hart ineenkrimpen van de pijn. Ik weet niet hoe ik ze moet helpen. Het is zo'n grote gemeenschap.

Maar als jullie beslissen, kunnen jullie rondgaan. Je kunt rondgaan en je kunt manieren vinden en methodes om de mensen te helpen die extreem arm zijn. Zij hebben jullie hulp nodig, hoe dan ook en jullie zijn daartoe in staat. Met de zegen van Mahalakshmi, zijn jullie goed uitgerust. En probeer de armen te helpen. Probeer de mensen te helpen die in grote problemen zitten. Ik weet dat ze geen Sahaja yogi's zijn, verwacht niet dat ze Sahaja yogi's zijn, dat kunnen ze niet zijn. Hoeveel waren er in de tijd van Christus, die Sahaja yogi's waren? Hoeveel mensen waren er die de diepte van menselijke problemen konden begrijpen.

Maar Christus wel en hij offerde zijn leven voor de zonden van de mensen. Kun je het je voorstellen? Het is een dag om zijn verjaardag met zeer grote vreugde te vieren. Maar wat een geboorte en wat een leven heeft hij moeten doormaken. Niemand zou zo'n leven willen leiden. Maar de essentie ervan moeten we begrijpen. Hebzucht najagen is waanzin. Er is geen einde aan hebzucht. Zij die hebzuchtig zijn, zijn de hele tijd hebzuchtig. Ze vragen om geld, vragen om dit, vragen om dat. Waarom kijken ze niet naar anderen, wat zij willen? Omdat we in het collectieve bewustzijn zijn moeten we begrijpen wat deze mensen willen, wat we voor de mensen kunnen doen. Ik weet dat het erg moeilijk is in deze moderne tijden met al die reclame, maar wij zijn Sahaja yogi's. We moeten normale mensen zijn. We moeten het onder ogen zien, zoals een heilige het onder ogen moet zien, en proberen al deze kwalen met jullie speciale krachten uit te roeien.

Vandaag is een dag van grote vreugde voor mij en voor jullie allemaal. En tegelijkertijd, als ik zie hoe kort het leven van Christus was, hoe ellendig het was, niet vanwege armoede, nee, maar door de haat en door de martelingen die hij moest doorstaan. Hij vond armoede niet erg, hij heeft er niets over geschreven. Wat hij erg vond was eigenlijk hoe de dingen verkeerd waren en hoe mensen onderdrukt werden en hij nam al die kwelling op zich om het probleem op te lossen. Hij schiep de christenen en wat ze doen is onzin, gewoon onzin. Het heeft geen betekenis voor het leven van Christus en het heeft geen betekenis voor de rijkdom van zijn grote werk. Als we dus zijn verjaardag vieren moeten we ook zijn opofferend vermogen vieren, zijn vermogen om lief te hebben.

Nu zijn Sahaja yogi's zeer goede mensen geworden, zeer liefdevolle mensen, geen twijfel mogelijk, maar toch denk ik dat de hebzucht blijft hangen. Er is geen einde aan hebzucht. Ik moet het je zeggen, Ik heb mensen gezien die zo gek zijn. Zoals in Amerika, ontdekten ze dat die mensen aan de top van elke organisatie, bedrijfsleiders, die zo rijk waren, maar ze hadden vijfentwintig vliegtuigen en ongeveer vijftig, meer dan vijftig auto's. Gaan ze reizen met deze vijftig auto's? Hoe gaan ze reizen? De ene voet in de ene auto en de andere voet in een andere auto? Maar ze hadden het, al dit soort waanzin en ze zeiden dat - nu hebben ze niets te zeggen, als zodanig, maar nu is dat allemaal in beslag genomen. Wat ga je doen met al deze mensen met dit soort temperament? Is het geen waanzin om vijfentwintig vliegtuigen te hebben en een vijftigtal auto's? En ze vonden zichzelf heel wat, dom als ze waren. Als ze sterven zal dit alles eindigen.

Ze vechten om iets in Amerika, zo'n vreemde plaats. Dan begrijp je toch waar we heen gaan met onze hebzucht? Er is een incident waar een heel jong meisje trouwde met een heel oude man, heel oud. En toen deze oude man stierf, liet hij al zijn geld na aan deze jongedame. Dus de zoon kwam langs en hij opperde: "Ik ben al zoveel jaren zijn zoon, hoe kan deze dame al het geld krijgen?" Ze kreeg miljarden en miljarden, maar toch wilde ze alles hebben, dus gaf ze excuses zeggende: "Ik heb zo veel voor hem gedaan. Met deze oude man, heb ik zoveel dingen opgeofferd," en dit en dat. Het is schaamteloos hoe mensen zijn en ze schamen zich er niet voor dat ze vragen om geld, geld, geld om comfort, comfort, comfort. Het is heel moeilijk om mensen te begrijpen. Als ze eenmaal op een vreemde manier zijn begonnen, kunnen ze tot elk uiterste gaan. Ze weten niet hoe ze moeten opofferen.

Toen Gandhiji de mensen vroeg om te offeren, gaven alle vrouwen hun sieraden weg. Ze gaven hun leven weg. Ze gingen naar de gevangenis, deden van alles om onafhankelijkheid te bereiken. En welke onafhankelijkheid kregen ze? Meteen werden alle misdadigers van de wereld de baas. Alle dieven van de wereld werden de baas. Wat zeg je aan zo'n land waar alles wat groots en nobel is in de prullenbak verdwijnt? Ben jij een nobel mens geweest? Vraag jezelf af, ben je nobel geweest? Heb je geprobeerd om anderen te helpen? Uit het leven van Christus moeten we weten dat hij in armoede leefde. Hij was de koning der koningen, maar hij leefde in armoede, met gratie, en hij deed alles voor mensen die zondig waren, die in de problemen zaten, zoveel deed hij, één persoon.

Nu zijn jullie met zovelen. Jullie moeten allemaal iets doen. Leef niet zoals deze bedrijfsleiders, maar probeer te beseffen dat je iets moet opofferen, iets van je inkomsten, iets van je luxe voor het belang van jullie land, omdat jullie Sahaja yogi's zijn. Jullie zijn geen gewone mensen. Jullie hebben je Realisatie. Wat zijn jullie dus aan het doen? Eisen jullie geld van iedereen of geven jullie liefde aan iedereen? Laat mij de verhalen horen van Sahaja yogi's die liefde en mededogen geven.

Het spijt me dat ik vandaag op de dag van zijn verjaardag, over zijn leven moet vertellen dat voor de rest zeer, zeer pijnlijk was, zodat wij kunnen begrijpen dat zo'n glorieuze persoonlijkheid, zo'n grote Sahaja Yogi, in zijn leven zoveel problemen moest doormaken en zijn eigen mensen vielen hem lastig. Zijn eigen mensen probeerden er misbruik van te maken. Ook ik heb deze ervaring met Sahaja yogi's die voordeel haalden uit Sahaja Yoga en probeerden mij lastig te vallen. Ze probeerden geld aan mij te verdienen. Iedereen weet dat ze zo'n slecht waardesysteem hebben hoe kun je dan zeggen dat ze gerealiseerde zielen zijn? We moeten dus nadenken waarmee we anderen kunnen helpen, wat we voor anderen kunnen doen. Dit is een van de dingen die men moet leren van het leven van Christus.

Ik ben geboren in een christelijke familie en wat ik ontdekte bij de christenen, is dat het uiterst gemene, smerige mensen waren. Ze smeedden plannen tegen elkaar en waren zeer op geld gericht. Toen mijn vader naar de gevangenis ging, gooiden ze ons uit de kerk. Is van je land houden een zonde? Zij deden het. En toen hij terugkwam en burgemeester van Bombay werd, of Nagpur, waren zij zijn grootste bewonderaars. Ze hielden een optocht, zie je. Mijn vader lachte er dus alleen maar om en hij zei: "Zie je deze domme mensen." Dit is complete domheid en dit soort hebzucht en dit soort domheid moet gestopt worden. Ze rennen achter geld aan, ze rennen achter posities aan, ze rennen ook achter zeer slechte dingen aan, sommigen van hen. Niet de Sahaja yogi's, maar zij wel.

Maar zelfs onder Sahaja yogi's heb ik mensen gevonden die erg op geld gericht zijn, en ze hebben geld verdiend aan Sahaja Yoga. Ik ben zo'n nutteloos persoon, ik begrijp geld niet, dus konden ze me voor de gek houden. Goed, het maakt niet uit. En jarenlang hebben ze me voor de gek gehouden, het is in orde. Wat moet ik nu doen? Waar heb ik geld voor nodig? Dat is het probleem. Het probleem is als je niet voorzichtig bent, als je niet erg op geld gericht bent, kunnen anderen je beroven. Ik zeg, laat ze roven. Laat ze doen wat ze willen, maar ik kan geen temperament ontwikkelen waardoor ik achter mensen aan kan gaan voor geld, dat kan ik niet. Ik accepteer elke rekening die je me geeft. Ik accepteer alles wat je zegt. Ik weet dat het zondig is. Het is verkeerd. Als ze zich er niet van bewust zijn, kan ik het niet helpen. Ze zullen allemaal geruïneerd worden, al die mensen. Dat weet ik. Maar wat te doen, als ze het zelf niet beseffen? Geld verdienen aan Sahaja Yoga, kun je je dat voorstellen? Zoiets stoms om te doen. Het is heel gebruikelijk, heel slecht.

Ik wil dat jullie allemaal boven het geld staan, boven al deze wereldse dingen en jullie zullen nooit verhongeren. Jullie zullen nooit problemen hebben. Maar laat je niet in met dit soort onzinnige dingen. Dit is Gods werk en je mag er geen geld aan verdienen, op geen enkele manier. We moeten dus veel leren van het grootse leven van Christus, die werd geboren als een zeer nederige man en hij deed zulke grootse dingen. Hij probeerde onze Agnya's te verbeteren en zelfs nu, als je aan hem denkt, zal je Agnya in orde zijn. Het zal ermee gedaan zijn. Ik weet dat er onder de Sahaja yogi's ook mensen zijn die erg opdringerig zijn, die zichzelf de hele tijd opdringen. Voor wat? Wat wil je? De hele tijd zijn ze aan het duwen net als alle andere domme mensen. Om dus de voldoening net als Christus, in jezelf te voelen, moet je mediteren en introspecteren en erachter komen: zijn jullie tevreden mensen? Je moet heel erg tevreden zijn in het leven, anders heeft het geen zin om Sahaja Yoga te hebben, geen zin om je Zelfrealisatie te krijgen.

Ik zegen jullie vanuit mijn hart dat jullie het karakter van Christus als een model voor jullie zelf zouden nemen en dat jullie de problemen van de wereld, van de hele wereld, zouden begrijpen als jullie eigen problemen.

Moge God jullie zegenen!