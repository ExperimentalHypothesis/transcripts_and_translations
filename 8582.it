9 maggio 1988
Talk to Sahaja Yogis
Rome (Italia) | Translation (English to Italian) - Reviewed

[Shri Mataji traduce dal marathi all’inglese il bhajan Jogawa]

... nelle tre guna, in tutte le diverse guna, completamente integrata. Bhavani, Colei che ha creato questo intero universo si è manifestata.

Poi si rivolgono la Kundalini: “Bai”. Bai è la parola usata. Baya è la dea del Maharashtra. È la Kundalini.
E dicono: “Adesso sali”. “Sali, sali, sali”: Ude, ude. Ude significa ascendere. Per uccidere Mahishasura. “Per favore, risvegliati per uccidere Mahishasura”.
Poi, prividha, trividha.
“Rimuovi i tre problemi che abbiamo, triguna”. Sapete, abbiamo tre problemi in noi, tre tapa. E queste tre tapa ci provengono da sinistra, destra e centro.
“Quindi, per rimuovere tutto questo, per favore, O Madre, sali! Inoltre, per questo ti risvegli, o Madre: per condurre alla salvezza i tuoi bhakta, i tuoi discepoli, i tuoi bhakta, i tuoi devoti”.
Poi, quando legate una ghirlanda, unite le due estremità. E qui il testo poetico dice così: “Eliminerò i due aspetti della vita: il sinistro e il destro”, la dvaita (dualità). Inoltre (dualità significa pensare) che Dio sia altro da me. “Io rimuoverò quella dvaita”. Noi tutti crediamo in advaita, nell’Uno, nell’Assoluto.
Quindi, eliminerò tutto questo (la dualità) e metterò questa mala - mala è la ghirlanda - adornerò il Tuo collo con una ghirlanda. Quindi, “O Madre, sali, sali, sali”.
Impugnerò nella mia mano il vessillo di bodha. Bodha significa conoscere qualcosa sul sistema nervoso centrale. Prenderò in mano il vessillo di bodha, ossia di vida, la conoscenza.
Bodha è nel nostro sistema nervoso centrale. Sapete chi scrive questo? Un sarto chiamato Namadeva [Eknath].
Ga varisi zaina, non so cosa sia.

“Rimuoverò tutte le differenze. Tutte le diverse sette e altro, ogni beda” - beda significa differenza – “e mi arrenderò completamente a Te”.
E durante il Navaratri, il periodo in cui si venerano le nove notti - “Navavidh bhaktichya karuni Navaratra” – “In quelle nove notti, eseguirò per Te nove tipi di bhakti”. Egli promette questo. “O, Madre, risvegliati”.
Voi a me non avete promesso nulla, ma avete ricevuto la realizzazione lo stesso (risate). Mentre lui promette questo.
“Accantonerò qualsiasi domanda e dubbio e chiederò un figlio”, ossia la meditazione. “Chiederò un figlio”, ossia la meditazione. “Ed eliminerò il suocero che mi domina” - cioè la vanità – “e che mi rende un cattivo ragazzo”.
“Poi riempirò il mio cestino di fiori di bodha completamente sbocciati”. Significa: “Acquisirò una perfetta sensibilità alle vibrazioni, a chaitanya”.
“Asha manishanchya parina mi darari”: penso sia che metterò tutte le idee cattive che mi entrano in testa in un grande darari [Shri Mataji riflette sulla traduzione dal marathi di “darari”]. Così, come in una cavità tra due grandi montagne, le getterò laggiù, così saranno finite per sempre. Tutte le perversioni che penetrino nella mia mente, le affiderò a Te e le getterò in mare”.
“Vi sono due creature orribili in me, una è il sesso e l’altra è la collera. Getterò via queste due cose orribili”, ossia tutte le perversioni.
Queste sono le due cose orribili sul lato sinistro e sul lato destro. “È così che terrò pulito, aperto il mio canale centrale. Tutto il suranga” - ossia il tunnel – “lo purificherò, quindi, O Madre, Ambe, Kundalini, sali dentro di me”.

“Ho chiesto lo Yoga a mia Madre e l’ho custodito con grande cura in me. Non l’ho sciupato, non ho rinunciato ad esso per nulla al mondo, l’ho custodito con cura nel mio cuore. Adesso ho ottenuto lo Yoga, che ho preservato in me in modo meraviglioso”.
E poi: “Lo avevo chiesto, (dicendo che) avrei fatto di tutto. E quando l’ho ottenuto, l’ho posto nel mio cuore. E adesso torno da Te a ringraziarti per ciò che hai fatto. Poi cado ai piedi del Virata, perché ormai ho perso ogni desiderio di rinascere”.
Lui alla fine si rivolge al Virata, perché la Kundalini sale ed entra nel cervello, nel Sahasrara.
Quindi: “Ho detto al Sahasrara che non desidero più continuare a rinascere su questa Terra”. Dovrebbe essere così. Questo è il significato di “chuka-vila”.
È molto dolce, scritto molto tempo fa da Namadeva [Eknath] che deve essere vissuto intorno al sedicesimo, diciassettesimo secolo. Ed ha scritto tutto questo per voi. Voi potete capire tutto questo. Ma quante persone avrebbero potuto comprendere Namadeva [Eknath]? Egli in seguito si recò in Punjab. In Punjab abbiamo avuto il grande (Guru) Nanaka. Nanaka lo onorò, lo accolse con grande rispetto e gli disse: “Ora devi scrivere poesia per noi”. Allora lui imparò la lingua del Punjab e scrisse un libro alto così in punjabi.
Adesso, gli intellettuali moderni che non capiscono niente, affermano: “Non è stato il sarto a scrivere, è stato qualcun altro. Il sarto non è la stessa persona che ha scritto (il bhajan) in marathi”. Questo perché loro non sono in grado di farlo (risate).
Ma l’argomento di tutti i canti è la realizzazione del Sé e la Madre Kundalini che vi dona la realizzazione. “Aicha jogawa”, lo Yoga della Madre, la richiesta antica dello Yoga della Madre.
Il termine “Ai” esiste soltanto in marathi. “I” sta per Madre primordiale. E “Ai” significa tutto ciò che viene dalla Madre. In India, soltanto in Maharashtra chiamiamo la Madre “Ai”. E non ci rivolgiamo alla Madre dandole del “Voi” ma dandole del “Tu”, in modo molto intimo. Ci si rivolge alla Madre in modo molto, molto informale.
E così, ci sono tanti scritti. E lo stile di Kolhapur era bellissimo poiché ogni volta fa saltare su la Kundalini, sapete (risate).
Sali: “Ude, ude, ude, ude”. Loro (in Maharasthra) però non sanno il motivo per cui la cantano nel tempio di Mahalakshmi, dato che Mahalakshmi non è la Kundalini. Ma la Kundalini deve salire nel sentiero di Mahalakshmi (canale centrale), per questo vanno nel tempio di Mahalakshmi a cantare: “Sali”.
Bene. Ora quindi cantate la canzone di Mahalakshmi, tutti voi. Grazie.
È bellissimo che abbiate preparato questo canto di Mahalakshmi. Congratulazioni. Eseguito in modo splendido. Insomma, se aggiungete i vostri meravigliosi ... la musica indiana potrà acquisire una nuova dimensione. Sono piuttosto individualisti. Questa è splendida.
Sahaja yogi: Mahalakshmi Stotram?
(Conversazione non udibile con una yogini)
Shri Mataji: Oggi questi canti dovrebbero risuonare in tutte le nazioni. E noi stabilizzeremo Vishwa Nirmala Dharma. Lo stabilizzeremo.
La gente si sta rendendo conto di aver bisogno di una religione, ma che sia vera, e non di questa vecchia roba in vesti nuove.
Arnaud: Canti in sanscrito, pagina 3.
[I sahaja yogi cantano “Mahalakshmi Stotram”]

[Shri Mataji traduce ‘Mahalakshmi Stotram”].

Shri Mataji: Questa è una lode al Mahalakshmi tattwa, al principio di Mahalakshmi. Infatti voi sapete che il principio di Lakshmi è il potere di Shri Vishnu, che come prima cosa si stabilizza in noi quando iniziamo a mettere l’attenzione su una vita dharmica dal punto di vista materiale, finanziario e familiare.
Dopo questo ha inizio la ricerca, la ricerca di regni più elevati. Essa è manifestata dal principio di Mahalakshmi in noi.
Per questo motivo nei Paesi ricchi la gente tende a ricercare. Possono sbagliare, questo è diverso. Questo è insito in una persona, ma la manifestazione inizia quando si è completamente soddisfatti dal punto della vita materiale, non di Sahaja Yoga. In Sahaja Yoga si manifesta e agisce.
Allora il sentiero centrale di Mahalakshmi inizia a schiudersi; così sale oltre il Nabhi chakra, più in alto, su fino al Sahasrara e lo attraversa.
Inoltre, nel Sahasrara il Vishnu tattwa diventa il Virata, è un unico principio. Esso si manifesta nel Sahasrara e voi diventate consapevoli della coscienza collettiva, diventate colmi di conoscenza e conoscete la verità.
Questo avviene grazie all’ascesa della Kundalini.
Qui (nel Mahalakshmi Stotram, ndt) lodano soltanto il percorso centrale, quello di Mahalakshmi. Qui voi dedicate il canto a me, al mio principio di Mahalakshmi. Quando però arriva al Sahasrara, nel Sahasrara diventa Mahamaya, come vi ho detto ieri. Nel Sahasrara riceve il potere di Mahamaya, grazie al quale assume mille aspetti e, nel Sahasrara, vi getta nelle illusioni per mettervi alla prova ed aiutarvi.
Comunque si è incarnata molte volte.
Ad esempio, si può dire che Lakshmi si sia incarnata su questa Terra come Sita, Radha, Maria Madre di Cristo e infine come vostra Madre: questo però è solo il canale centrale e soltanto il principio di Mahalakshmi.
Qui dunque mi lodate come Mahalakshmi.

All’inizio dicono: “O Mahalakshmi” - ossia Madre - “Noi Ti lodiamo come Mahamaya”, ossia Colei che crea l’illusione del mondo. “ E Tu sei Colei che ci conduce fuori da questa illusione. E Tu sei il pitha, il seggio, o meglio, il seggio dello Shri Chakra. E tutte le Deità ti venerano”.
“Shri pithe sur. pujite” – pujite - “Shanka chakra gada haste”: poiché Lakshmi è il potere di Vishnu, Lei tiene in mano shanka, ossia la conchiglia, chakra (il disco) e gada (la mazza).
“Nirmala Devi namostute, Mahalakshmi namostute”.
E, di nuovo, Shri Vishnu cavalca il condor Garuda. Quindi, “Namaste Garuda rudhe”: Tu sei Colei che cavalca Garuda.
È del tutto scientifico. Lei, Lakshmi, è il potere di Vishnu, di Narayana, del Virata, del canale centrale. Come (è descritto) bene! Quindi Lei possiede tutte le armi di Shri Vishnu e cavalca Garuda.
“Kolhasura bhayankari”: Lei ha ucciso (il demone) Kolhasura. Kolhasura risiedeva a Kolhapur. Lei lo uccise lì e lì Lei apparve, si manifestò nel tempio (come swayambhu, ndt). Ecco perché a Kolhapur avete il tempio di Mahalakshmi.

Poi, “Sarva papa hare Devi”: Tu sei Colei che toglie tutti i nostri peccati, che rimuove tutti i nostri peccati.
“Mahalakshmi namostute”.
“Sarvagnye sarv. var.de”: poiché il principio di Lakshmi diventa Mahalakshmi e poi diventa Viratangana, ossia il potere del Virata - è la stessa cosa - voi sapete tutto perché questa è la conoscenza, la verità. È il principio della verità, della conoscenza.
Lei dunque è Colei che sa tutto: “Sarvagnye”.
“Sarv. var.de”: Tu sei Colei che concede tutte le benedizioni. È Mahalakshmi che vi dà le benedizioni.
“Sarva dushta bhayankari”: E Tu sei Colei che è terribile con tutte le persone crudeli. Ricordatevene: con le persone crudeli.

“Sarva dukha hare Devi”: Tu sei Colei che rimuove tutte le sofferenze della gente. Inoltre, uno dei nomi di Shri Vishnu è Dhanvantari, ossia il medico. Significa che il principio di Vishnu ha il potere di guarirvi, di alleviare il vostro dolore. “Grazie a questo potere, Tu rimuovi tutte le nostre sofferenze”. È vero, non è così?
“Sarva dukha hare Devi, Mahalakshmi namostute”.
“Siddhi buddhi pradayini Devi... prade Devi”: Tu sei Colei che concede le siddhi (poteri). Adesso avete siddhi, potete risvegliare la Kundalini, potete curare la gente, potete conoscere ogni cosa sul vostro sistema nervoso centrale: sono le siddhi grazie alle quali avete la conoscenza assoluta. “Tu sei Colei che concede la conoscenza assoluta”.
Attraverso il sentiero centrale di Mahalakshmi accedete alla conoscenza assoluta. “Tu concedi siddhi e buddhi. Tu sei Colei che ci dona la saggezza, buddhi”, ossia l’intelligenza, l’intelligenza pura. L’intelligenza pura arriva dal sentiero centrale.
Notate come sia stato tutto descritto.
Se cantate la canzone di Shri Krishna o di Shri Rama, di Shri Vishnu o di Mahalakshmi o Lakshmi, vi stupirà che siano descritte le stesse qualità. Infatti sono un’unica personalità.
Se guardate i loro nomi, essi non si mescoleranno mai. Shiva avrà le sue qualità, Vishnu avrà le sue e Brahma le sue. Non si mischieranno, sono tutti separati.

Ebbene, ora qui l’altra qualità è che lì, nel mezzo – madhyantar – in mezzo all’oceano, nel tempo intermedio, nell’intervallo, “Tu sei Colei che, nel cuore, diventa il potere di Shiva”. Questo lo sapete.
Notate con quanta chiarezza si dice che: “In mezzo Tu diventi il potere di Shiva e Colei che è il potere di Maheshwara, ossia Shiva”. Lo diventa nello stesso sentiero centrale.
“Yogade yoga sambhute”: Tu sei Colei che rende possibile ottenere lo Yoga. Ci rendi tali che... Sambhute, sambhut significa che Tu puoi creare una situazione tale che noi possiamo ottenere la nostra realizzazione, lo Yoga. E non solo, ma voi date la realizzazione. Questo è l’aspetto di Mahalakshmi.
“Tu puoi diventare estremamente sottile ed estremamente materiale. Pertanto puoi parlare di cose molto, molto sottili, e puoi penetrare negli esseri umani e in qualsiasi cosa in un modo molto sottile. E puoi anche assumere un’apparenza molto materiale, comportamenti e metodi materiali per trattare con le persone grossolane”. Voi sapete che io lo faccio.
“Sthula sukshma maharaudre”: Tu sei materiale ed anche molto sottile, e sei il più grande potere distruttivo, maharaudre.
Raudra è il potere distruttivo di Shiva, ma Tu sei Maharaudre. Tu hai il potere, il supremo potere distruttivo, il più grande potere di distruzione: Maharaudre.

Mahashakti mahodare: “Tu hai un grande stomaco nel quale racchiudi tutti i poteri, i grandi poteri: Maharaudre, mahodare”.

Mahapapa Hare Devi: Tu sei Colei che rimuove tutti i nostri peccati, papa (peccati), e sei Colei che noi veneriamo”.
Padmasana sthite Devi: “Tu siedi sul loto. Sei seduta sul loto”. Troverete sempre Lakshmi in piedi sul loto, mentre Mahalakshmi è seduta sul loto. Avrete visto che nel tempio di Kolhapur hanno dei grandissimi fiori di loto che offrono. Crescono lì. Non crescono da nessun’altra parte, soltanto lì: sono fiori di loto grandissimi. Non li troverete neppure sull’Himalaya, ma (soltanto) nel tempio di Mahalakshmi.
Notate come tutto è stato predisposto. Avete la prova di ogni aspetto che viene descritto.
Descrivono, ad esempio, i fiori amati da Mahakali.
Se andate a Monte Abu, dove si trova il tempio di Amba, troverete che gli stessi fiori champaka e via dicendo sono soprattutto lì. Inoltre Lei adora una fragranza chiamata guggul estratta da una resina.
Hanno descritto anche queste cose riguardo a Lei. E le trovate solo lì, da nessun’altra parte. (Guardate) come la Madre Terra mantiene anche questi limiti e zone dedicate a ciò che riguarda le varie Dee.
Lei (Shri Mahalakshmi) quindi siede, è seduta sul loto. È seduta e si stabilisce lì. Ciò significa anche che Lei è seduta sui loti dei vostri chakra, e stabilizza i vostri loti.
Quindi, in tutti questi centri qui, è il potere di Mahalakshmi che, in differenti forme e manifestazioni, realizza l’apertura dei centri (energetici).
Anche qui, quando Lei diventa... quando Lei in madhyantar, nel mezzo, nel piccolo intervallo, diventa il potere di Shiva, è Mahalakshmi.
Il principio è lo stesso, quello di Mahalakshmi.
E qual è il principio di Mahalakshmi? È l’ascesa. Lei aiuta l’ascesa della Kundalini.
Infatti, quando la Kundalini ascende, occorre fare tantissime cose per continuare a farla muovere verso l’alto, per non farla ricadere, per far aprire diversi chakra in momenti diversi.
E i cosiddetti bandha (contrazioni muscolari) servono a far sì che nel canale centrale la Kundalini sia spinta verso l’alto e non le sia permesso di cadere. Tutto questo è svolto dal principio di Mahalakshmi.
Parabrahma swarupini: Lei è Parabrahma. Lei è il Potere Onnipervadente.
Grazie ad esso abbiamo la conoscenza. Grazie a questo Potere Onnipervadente di Dio riceviamo la conoscenza sulla punta delle nostre dita.
Esso agisce nel vostro cervello come Mahamaya, nei vostri nervi come bodha, e ricevete tutte le informazioni tutto intorno a voi. Quindi diventate parte integrante dell’intero cosmo e diventate computer molto efficienti, già programmati.
(Inoltre) Lei indossa un abito bianco. Ogni volta che abbiamo un programma (pubblico), io mi vesto di bianco. Shwetambara dhare Devi: Lei è vestita di bianco. In quell’occasione vi do la realizzazione, quindi sono Mahalakshmi. Al momento del puja sono Mahakali o Adi Shakti. Mahakali è Adi Shakti...
[Interruzione nella registrazione]
... una personalità con i piedi per terra. Jagat sthite: con i piedi per terra (pratica). E Lei è la Madre dell’intero universo, di questo mondo. Quindi, Mahalakshmi...
Ora, questi altri due versi dicono che chi legge questi stotra, questi mantra su Nirmala Devi e lo fa con totale dedizione, ottiene tutte le siddhi e non le perderà mai.
Consegue il Regno di Dio per sempre.
Per chi lo legga (il Mahalakshmi Stotram) una volta, esso rimuoverà tutti i vostri peccati.
Chi lo legga due volte, entrerà in dhyana, nello stato di samadhi. Due volte soltanto!
Se lo leggete tre volte, chiunque sia contro Dio e vi crei problemi verrà distrutto.
Sahaja yogi: Oggi lo abbiamo fatto due volte!
Shri Mataji: Come?
Sahaja yogi 2: Lo abbiamo fatto solo due volte, Shri Mataji.
Shri Mataji: Sì. Lo avete fatto soltanto due volte, eh? (Risate)
Quindi, la persona che diventa Nirmala Devi, ossia che si purifica, diventa di buon auspicio, diventa propizia, shubha. Questo perché Lei ne è prasanna. Prasanna...
Sahaja yogi: Estremamente compiaciuta.
Shri Mataji: Come?
Sahaja yogi: Estremamente compiaciuta.
Shri Mataji: Estremamente compiaciuta. Lei ne è estremamente soddisfatta e per questo vi concede le benedizioni e diventate di buon auspicio, perché siete puri di cuore, non esiste ego, non esistono condizionamenti, avete attenzione e cuore molto puri.
Ed ora si ripete la stessa (strofa): “Namastestu Mahamaye, Shri pithe sura pujite. Shanka chakra gada haste, Shri Nirmala Devi Namostute”.

Lo definirei uno studio molto preciso, scientifico. Anche quando recitate i nomi. Rimango stupita di queste persone che li hanno scritti. Non so come abbiano fatto. Ad esempio, i mantra nel puja. Che descrizione! Ci si chiede quali occhi divini debbano avere avuto. Credo che i vostri occhi dovrebbero svilupparsi almeno a quel livello in cui possiate “vedere” questi mantra. Non dobbiamo crearli, ma vedere se quel riflesso è vero oppure no.
Sembra davvero fantastico, ma è un dato di fatto. È davvero sorprendente come abbiano tanta conoscenza. Io stessa non so come abbiano fatto a scoprire tutti questi aspetti (risate). Ma le loro scoperte mostrano la loro profondità, il loro amore, la loro devozione e la comprensione di chi io sia.
Certo, a questo stadio io sono Mahamaya: è piuttosto difficile, ma ci provo. Penso inoltre che gli intellettuali, i cosiddetti intellettuali, siano quelli che camminano all’indietro. Non sanno vedere avanti. Se si cammina all’indietro che cosa si vede? (Camminando) all’indietro, la realtà si allontana da voi. È molto difficile parlare con loro.
Cercano sempre di trovare qualcosa che per me è molto sorprendente e strano.
Ma quelli dotati di profondità vedono in modo così preciso, così chiaro. Insomma, questi versi sono stati scritti molto tempo fa; certo, questo (Mahalakshmi Stotram) è stato scritto da Adi Shankaracharya. Ma (altri) hanno scritto cose simili migliaia di anni fa. Markandeya, ad esempio, ha descritto le mie ginocchia, riuscite ad immaginare? Per vederle deve aver camminato carponi fino alle mie ginocchia, o cosa? (Risate)
È esattamente così. E qui lui dice che ci sono tre pieghe. È vero. Io ho sempre tre pieghe (del corpo) che gli esseri umani non hanno. Una qui, un’altra qui, un’altra qui. Devo averle.
Sono descritte le sopracciglia, ogni cosa. È sorprendente. Loro d’altronde non mi hanno mai vista, credo. Non sono mai esistita, non mi sono manifestata prima su questa Terra. Ma loro mi hanno visto perfettamente, soprattutto Markandeya. Quando andate in questo (villaggio di) Vani, voi siete stati al tempio di Saptashringi. Saptashringi significa “che ha sette...”.
Sahaja yogi: Vette.
Shri Mataji: Vette. Non ho problemi a parlare in inglese ma non sono assolutamente portata per tradurre.
Ebbene, gli shrikhara (vette) rappresentano i sette chakra, e quella è l’Adi Shakti (nel tempio di Saptashringi c’è uno swayambhu di Shri Adi Shakti, ndt). Ed il suo volto è esattamente come il mio, con mille mani. Quello è un tempio che non è ancora rovinato, mentre questo tempio di Mahalakshmi è rovinato (nel tempio di Mahalakshmi c’è uno swayambhu di Shri Mahalakshmi, ndt). Si prendono tutti i bhut, non davanti a Lei (allo swayambhu), ma dietro. Noi dovremo eliminarli e ci riusciremo.
Non ha niente a che vedere con una religione o una cosa particolare. È la comprensione interiore, il risveglio interiore, la conoscenza interiore che è la verità. Qualcuno può obiettare: “Perché Cristo non ne ha parlato?”. In qualche modo lo fece, lo ha fatto. Ma considerate il luogo in cui è nato, dove non esistevano tradizioni (spirituali), nessuna capacità di comprendere.
Egli non poteva parlare lì di tutte queste cose, non è forse così? Anche in India, quanti comprendono? Ho chiesto a molte persone: “Perché cantate questo canto (Jogawa) nel tempio di Mahalakshmi, quando di fatto parlate di Ambe (Kundalini)?”. Non lo sapevano. Nessuno lo sa. Non lo sanno neppure quelli che sono stati in quel tempio a venerarla, e dove erano stati anche gli avi dei loro avi. Non lo sanno. Almeno però hanno quel bagaglio culturale.

Ma a che serve il bagaglio culturale se poi non si capisce nulla? Come un cieco: Dio solo sa se si trovi vicino ad un fiore o ad un asino (nel senso che il cieco non può saperlo in quanto non può vederlo, ndt).
Adesso voi siete coloro che sanno tutto questo. Tuttavia (dite): “Dobbiamo ancora valutare per conto nostro”. Avvengono molti miracoli, molte cose. Spero che vediate le fotografie. Hanno visto le fotografie?
Sahaja yogi: Sì, Shri Mataji.
Shri Mataji: Le avete viste tutti? Avete visto le Deità?
I sahaja yogi: No.
Shri Mataji: No? Oddio, dov’è (quella fotografia), Gavin? Quella è molto convincente. [Conversazione a lato: “Dov’è? Va bene, questa. Cade solo su di me tutto il tempo (forse la luce, ndt), vedete? Che cosa, Gavin? Non lo so. No, va bene, sono a posto. Sono tutti in grande consapevolezza senza pensieri”.]
Sono venute delle fotografie in cui io sono seduta così e la stoffa che separa le spose dagli sposi è in... vedete tutte le Deità sedute qui intorno. Tutte.
Inoltre, tutti gli sposi sono benedetti dalla luce.
E si vedono tutte le frecce descritte adesso, lui che scocca frecce di amore.
E, poiché si stanno sposando, Cupido lancia le sue frecce con amore.
Poi ci sono i fiori, che sono fiori divini, per le spose.
Ed anche la persona che regge l’antarpat, la stoffa, ha il proprio Shri chakra molto in evidenza.
Voi siete tutti seduti e sopra di voi c’è una luce. Se la leggete al contrario, è il mio nome scritto in arabo.
Assomiglia un po’ ad una cardiografia.
Tutti hanno una luce, tutti sono anime realizzate. È bellissimo. Dovete vederle (le fotografie) e allora vi renderete conto del vostro valore, della vostra posizione e capirete chi siete.
Siete tutti anime realizzate, e non solo anime realizzate ma sahaja yogi! Sapete tutto dei chakra, sapete risvegliare la Kundalini, sapete dare la realizzazione.
Persone così potenti non sono mai vissute su questa Terra, non sono mai esistite, non si sono mai conosciute.
Voi siete entrati nel regno di Dio. Non solo, ma siete sul palcoscenico e tutte (le Deità) si prendono cura di voi.
Dovreste vedere queste fotografie e ve ne convincerete. Sono state scattate da un comune studente con la piccola macchina fotografica che gli avete regalato. Le ha portate e ha detto: “Non riesco a capire cosa sia tutto questo”. Poverino, cercava di guardarle da un lato e dall’altro. Dovreste tutti osservarle con attenzione e poi le ingrandiremo e le diffonderemo. Tutti i centri devono averle.
Avete visto le mie fotografie nel cielo? Voi avete visto le fotografie delle vibrazioni sulla mia casa di Pratishthan, ma queste sono fotografie davvero straordinarie, devo dire. Dovrebbero convincervi dei vostri poteri, della vostra grandezza, del fatto che siete molto differenti, speciali e che dovete vivere da persone speciali; e non farvi portare giù da cose inutili come: “Mia moglie è così, mio marito è cosà, mio figlio è così”. Chi sono i vostri fratelli e sorelle?
Gyaneshwara ha detto: “Saranno tutti collegati fra loro. Soyeri ka hote. Saranno tutti collegati fra loro quelli che sono...”. Anche lui vi ha descritto come esseri superlativi. “Sono gli oceani. Ciascuno di essi è l’oceano, oceano parlante di ambrosia. Ed essi sono le grandi foreste di alberi che concedono grazie”. Questi siete voi!
Egli vi descrive così! Insomma, lui non ha mai esagerato. E dice: “Venite, foreste! Voi tutti siete le foreste di alberi che concedono grazie”.
Allora iniziamo a guardarle una per una, d’accordo?
Ah! Si vedono anche gli angeli. La prima (fotografia) è con le Deità; io appaio come un cuore al centro e dietro di me sono sedute le altre Deità. Potete prenderle, dovete prenderle tutte insieme, per guardarle. Questa è la prima.
Bene. Ora la seconda, dove trovate gli angeli con le loro ali. Passatela.
Ora, queste sono le frecce dell’amore. Passatela.
Queste sono le benedizioni sugli sposi.
Qui io sembro un’anfora bianca e qui ci sono tutte le vibrazioni che emanano da me. Quella bianca sono io.
Dovete guardare (prima) quelle con le Deità. Dovete guardarle una ad una in sequenza, (altrimenti) le vedrete al contrario. Ora, qui ci sono le spose benedette dai fiori divini.
Questo è lo Shri chakra della persona che sorreggeva quella stoffa.
Questo è il mio nome scritto sopra le vostre teste. Se lo leggete al contrario e conoscete l’arabo potete rendervene conto. Tutti. Vi ho sempre detto che le vibrazioni sembrano mezze virgole o la luna del primo giorno. E mi si vede come un fascio di vibrazioni.
Sahaja yogi: C’è scritto Allah, il nome di Dio.

Shri Mataji: Allah. Allah. Se invece la mettete così, è il mio nome. Vedete, questo è “Nir-mala”. E dall’altra parte è “Allah”. Se lo guardate da questo lato è “Allah”, e se lo guardate da quest’altro è “Nirmala”. D’accordo?
Sahaja yogi: Ohhh!!! (Applausi).
Shri Mataji: Allah è il Virata. In questa (fotografia) Hanumana era seduto davanti a me.
Io vedo tutto questo ma voi no, è questo il problema. Credo abbiate visto questa fotografia di Hanumana.
[I sahaja yogi ridono].
Shri Mataji: I due nomi sono i lati della stessa medaglia: uno è Nirmala e l’altro è Allah.
È anche Nirmala e Sadashiva. È anche Nirmala e Brahmadeva. Allah e Geova sono la stessa cosa. Geova?
Sahaja yogini: Geova.
Shri Mataji: Geova. Passatela agli altri perché la vedano. Dovremo farle ingrandire, le faremo ingrandire, vero, Gavin? Manca quella con i carri di buoi.
I musulmani devono avere un po’ di buon senso in testa, ecco perché è scritto in arabo (risate).
Loro sono le persone più cieche a cui si possa pensare, dei fanatici. Questo pazzo di Khomeini stava per morire, ma è ancora vivo. Non dovrebbe sentirsi felice quando sta per morire. Che muoia. Posso riaverle (le fotografie)? (Risate)
Le signore le hanno viste? Prima passatele tutti da questa parte. C’è qualcuno che non le ha viste tutte?
Ultima cosa, ma non meno importante: dovete capire tutti che la leadership è un mito.
Non esistono leader nel regno di Dio. Non è che ad un leader sarà permesso di entrare per primo. Niente del genere (risate).
Ma le peggiori sono le mogli dei leader, che iniziano a pensare di essere loro i leader. Sono le peggiori di tutte. Non trattate le mogli dei leader come leader. E loro non hanno il diritto di dirigere o dare ordini a nessuno. State molto attenti su questo punto. Tutte queste mogli non so dove finiranno. È molto comune che simili donne senza spessore tendano a crogiolarsi nella gloria dei propri mariti.
Vedete che le mogli di molti primi ministri sono così. Ne abbiamo avute molte: la signora Kennedy, la moglie di Mao Tse Tung, la moglie di Chiang Kai-shek, di questo Carlos, di questo... come si chiamava...

Sahaja yogi: Marcos, Marcos.
[Un sahaja yogi dice qualcosa che non si sente]
Shri Mataji: No, no, lo so (Shri Mataji ride, risate). Io no, io no! (Shri Mataji ride, risate). Sapete, le mogli dei leader devono mantenersi anonime. Una donna che provi a fare certe cose danneggerà tutta l’organizzazione. Ad esempio, persone come Nancy Reagan dominano il proprio marito. Pensate! È vergognoso ciò che fa.
Si dice che la moglie di Ambav lo abbia rovinato. Insomma, ovunque si parla di queste cose.
Quindi per nessun motivo la moglie di un leader deve essere trattata come una leader, non le si deve attribuire nessuna importanza. E devono essere rimesse al proprio posto. Prima di tutto pensano di lavorare moltissimo: solo Dio sa che lavoro facciano! Pensano di essere chissà chi. Devono lavorare sodo come tutti gli altri. Sono come tutte le altre donne, non devono avere nessuna posizione speciale. Questo è il segno di una vera sahaja yogini.
Vi sorprenderà, ma sebbene io sia l’Adi Shakti non vado mai, mai, nell’ufficio di mio marito, mai, non gli telefono mai, non mi servo mai di qualcuno del suo ufficio. E neppure telefono a qualcuno dei suoi dipendenti, qualunque difficoltà io abbia che riguardi Sahaja Yoga o altro, e mi sono comportata così per tutta la vita.
Non predico mai Sahaja Yoga in nessuno dei suoi uffici. A tutti i dipendenti del suo ufficio ho detto: “Vietato l’ingresso. Non siete ammessi in Sahaja Yoga finché mio marito lavora con voi”.
E, se gli telefono, lui pensa che io debba aver avuto un incidente! Si agita tantissimo.
Ma crogiolarsi nella gloria del padre o del marito è indice di una donna priva di personalità. Deve essere una donna inutile, assolutamente.
Non mostrate nessun rispetto speciale per donne così. Devono rimanere salde nella propria dignità come tutte le altre sahaja yogini. Non hanno alcun diritto di prendere decisioni in quanto mogli dei leader. Devono essere umili, intelligenti. Devono lavorare sodo.
Io devo lavorare moltissimo per mio marito: cucino per i suoi amici e pulisco le sue navi. Ho fatto una quantità di cose per lui. Ho decorato le sue navi. Qualsiasi lavoro egli abbia fatto devo preparare da mangiare per i suoi impiegati e i suoi praticanti, i suoi assistenti.
Ho fatto qualsiasi cosa, tantissime cose. Mai però, mai una volta ho chiesto qualcosa. Devo portare i regali per le segretarie e per gli altri suoi collaboratori. Sicuramente prima di Natale devo fare regali a tutti loro. Faccio cose di ogni genere ma mai, mai ho chiesto all’autista di portarmi la macchina, una medicina o una lettera che era arrivata.
L’atteggiamento dovrebbe essere questo, è un segno della vostra dignità. Non siete qui in quanto moglie di qualcuno. Siete qui in quanto siete sahaja yogi e sahaja yogini.
Tutte queste complicazioni nascono perché la vostra attenzione è più sul marito o sulla moglie e non su di me, e non mi amate abbastanza.
Se mi amate, mi conoscerete molto bene. Chi mi ha riconosciuto ama solo me. Ed io non ci guadagno nulla dal vostro amore, siete voi che dovete guadagnare qualcosa amandomi.
Questo è l’ultimo messaggio che vi do.
Ho visto accadere cose orribili ai leader e a diversi ashram, città e nazioni poiché la moglie è una donna negativa. E la negatività passa sempre attraverso le mogli.

Troverete sempre che i politici vengono attaccati attraverso i figli, attraverso le mogli, attraverso qualcun altro. E i leader devono rimetterli al loro posto.
Avrete notato che quando è arrivata mia figlia le ho chiesto di venire sul palco, ma non ha voluto. Si è seduta in un angolo, non ha voluto. Ho dovuto dirle di venite davanti, ma non ha voluto.
Sempre le mogli sono più soggette, vulnerabili alla negatività, quindi devono stare molto attente. Non dovrebbero prendere nessuna decisione.

Ho notato che se le mogli sono avare, sono orribili, orrende. Chi è leader lo è diventato grazie alla propria posizione, non grazie alla propria moglie, in nessun caso. Sotto questo aspetto penso di essere musulmana.
Se una donna è leader, non dovrebbe sempre stare a guardare e ad ascoltare cosa ha da dire il marito. Dovrebbe comportarsi da leader e non dovrebbe lodare il proprio marito oltre un certo limite: lui non ha importanza in Sahaja Yoga. Chiaro? Spero comprendiate.
Le donne sono il potere dietro l’uomo e non la manifestazione esteriore del potere dei propri mariti. Devono dare energia ai loro mariti e non usare i poteri del marito a proprio vantaggio.
Questo è indice di una persona di bassissimo livello e priva di rispetto di sé.
Vi sono molti modi sottili in cui esse si impongono, quindi state molto, molto attenti, molto, molto attenti. Tutti i sahaja yogi devono anche ricordare che i vostri mariti o mogli non dovrebbero guidarvi in Sahaja Yoga.
Un altro punto è che in nome dell’amore continuate ad abbracciarvi a vicenda. Per favore, non fatelo. La Kundalini ne risente. Ed anche baciarvi: per favore, non fatelo. Va bene, gli uomini possono abbracciare gli uomini e le donne possono abbracciare le donne, d’accordo. Ma senza esagerare. Anche questo non va granché bene.
Magari un bhut lo fa maggiormente, perché vuole passarvi i suoi bhut. Meglio evitare.
Ma l’abitudine di baciarsi deve essere fermata subito. Insomma, questo stile francese di baciare tutti è orribile! Si rimane scioccati, sapete. Ogni volta che si incontra un francese non si sa dove vi bacerà (risate).
Attiene alla nostra sfera privata chi baciare e chi non baciare. Come possiamo essere alla mercé di chiunque in questo modo? Non si dovrebbero baciare molto neppure i bambini e, se proprio dovete farlo, baciateli sulle mani o sulla testa.
Nel nome dell’affetto, dell’amore e della compassione ci esponiamo ai bhut. Se poi, diciamo, qualcuno è malato di AIDS non abbiate niente a che fare con quella persona. Non dovete avere rapporti con chi sia malato. Voi dategli la mia fotografia, me ne occuperò io.
Non dovete andare a curare un malato perché provate compassione. Voi non avete più compassione di me. Ed io non credo nelle piccole famiglie composte da marito, moglie e un figlio e mezzo. Credo, e dovreste crederci anche voi perché è la verità, nella famiglia più ampia, in una grande famiglia in cui siamo tutti parte integrante, figli di una sola Madre.
Quindi non sprecate la vostra energia nelle vostre questioni familiari: così non crescerete mai.
Prima non credevate nella famiglia, non credevate nei vostri figli. Adesso credete troppo nella vostra famiglia, nei vostri figli.
È proprio lo stesso, che differenza fa?
Essere in un vaso o nel fiume è proprio lo stesso: siete in acqua, no? Quindi noi non crediamo in queste faccende di una piccola famiglia: “Mia moglie, mio figlio, mio questo...”.
Queste limitazioni devono essere infrante e dovete pensare che, prima di tutto, siete sahaja yogi. Certo, incidentalmente avete un marito, incidentalmente avete una moglie, incidentalmente avete dei figli, ma non dovrebbero rappresentare l’aspetto prioritario della vostra vita.
Il vostro Spirito è la parte più importante e l’unica che avete. Il resto è secondario.
Se siete anime realizzate, se loro sono sahaja yogi, bene, loro sono con voi.
Ora, come ultimissima cosa, quando le ragazze arrivano dall’India non consideratele tutte delle dee. Non viziatele! Non dite loro che sono straordinarie: “Sei bellissima”.
Sapete, una ragazza è venuta in Italia e tutti dicevano: “Sei una bellezza classica”. Vi immaginate? Questa bellezza classica non è riuscita a sposarsi per trentotto anni! Ed era proprio convinta di essere una bellezza classica. Non so che opinione avesse di se stessa. Alla fine divenne matta lei e fece ammattire il marito.
Quindi non trattatele come dee. Sono indiane, e allora? Sono proprio come voi, non sono niente di così speciale. Ma quando vengono qui tendete a viziarle, a colmarle di regali, ad occuparvene (eccessivamente). Allora diventano impertinenti, sgarbate e voi diventate infelici.
Trattatele esattamente come qualsiasi altra donna.
Soprattutto le donne perdono la testa molto facilmente. In India quando si sposano non sono trattate così. E mi avete procurato grandissimi problemi.
C’era una signora che è venuta in Francia: per lei avete fatto così tante cerimonie che adesso non so cosa fare con lei, perché il marito non la vuole e il padre non può occuparsene. Un’altra è venuta in Svizzera ed è un’altra donna orribile.
E sanno come prendervi, come spaventarvi. Tenetele a bada.
Vi permetto di dar loro anche due schiaffi se si comportano male. Non è che perché arrivano dall’India diventino qualcosa di straordinario. Loro sono esseri umani e voi siete esseri umani. Loro sono sahaja yogi e voi siete sahaja yogi. Non rovinate le loro teste. Non riservate loro un trattamento speciale. Sono proprio come tutti gli altri sahaja yogi.
È molto sorprendente, ciò mi ha causato tantissimi guai. Alcune di loro sono molto negative, di lato sinistro. State attenti. Sono molto di lato sinistro. Ed altre sono anche molto di lato destro. E non va neanche bene (pensare): “Dobbiamo lasciarle perdere, ma questo ci procurerà una cattiva fama in Sahaja Yoga”.
Trattatele come persone normali e, se iniziano a darsi delle arie, informatemi subito.

[Shri Mataji parla in Hindi]
Questo è molto importante. Ci sono alcune donne molto assennate dall’India. Direi che una venuta qui è Chaya, la moglie di Regis. Lei è davvero molto saggia. Ha persino riportato Regis in Sahaja Yoga (Shri Mataji ride). Sì, abbiamo alcune donne molto sagge, molto, molto mature, ma anche stupide.
Alcune non hanno alcun retroterra culturale. Talvolta provengono da famiglie molto povere. A volte provengono da famiglie in cui hanno sofferto moltissimo e d’improvviso perdono la testa. Quindi state attenti. Alcune provengono da famiglie ricche, così sono fuori di testa. Dovreste mantenerle in equilibrio.
Mi pare che tu abbia dei problemi con la moglie, non so di lei, è lì, chiedetegli come si chiama. (Conversazione non udibile) Lui come si chiama? È tedesco. (Conversazione non udibile) Dov’è? Bene, ti sei fatto crescere i baffi, penso, è per questo che non ho... (risate).
Lei ha un problema di lato sinistro. Gliel’ho detto molto tempo fa. Non permetterle di assecondarlo. La questione per me è che vi mettete a piangere senza alcun motivo. Va bene? Mettila a posto, l’ho visto adesso, gliel’ho detto. È qui? Adesso verrà. Occupatevene tutti. Philip, penso tu sia con lei. È molto di lato sinistro, mettetela a posto. Non permettetele di indulgere a questo. Come la tragedia greca.
[Interruzione dell’audio]
Maharashtra è un bel nome. È un nome antico, e la lingua è rimasta immutata; è molto, molto affine al sanscrito.

[I sahaja yogi cantano “Bhavani Dayani”]

[Fine della registrazione]