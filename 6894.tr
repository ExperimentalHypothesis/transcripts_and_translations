Bayanlarla konuşma, Pimpri, Pune (Hindistan), 10 Şubat 1984.

[Shri Mataji, Marathi konuşma]

İyi şans için, demelisiniz ki, talihli olmanız için, haydi saubhāgya (iyi şans) diyelim,  bu hanımlara verilir, hep hanımlara verilir. Çünkü Hindistan'da kadınlar Shakti olarak kabul edilir ve yaşamını evli olarak sürdüren, anne olan, kız çocukları olan, bir eş olan kadınlara ve bunun gibi şeylere çok saygı duyulur, çünkü herhangi bir ülkede,  kadınlar ancak saygıdeğer oldukları zaman, Tanrı orada ikamet eder. Kadınlar eğer saygıdeğer değillerse, Tanrılar orada oturmazlar.

Bakın, cazibe Hindistan'da pek saygı görmez. Göz alıcı bir tabiatta olmak, sofistike bir fuhuş gibi bir şey olarak kabul edilir Hindistan'da cazibe, bir kadının üzerindeki  etkinin veya bir tür aşağılık kompleksinin bir işaretidir veya belki de cazibeli olmak sergilenen bir kurnazlığın işaretidir. Bakın, yani bu ülkede, buna pek de saygı duyulmaz. Eğer onlar herhangi bir kadını çok çekici bulurlarsa, o zaman bu kadın toplumda biraz aşağı itilir ve insanlar onun hakkında yorum yapmaya ve onunla dalga geçmeye çalışırlar ya da bir tür aşağılanma gibi. Bu çok iyi bir şey olarak değerlendirilmez,  geleneksel bir, bir kadın geleneksel şekilde giyinmelidir. Evli bir kadın olarak o belli bazı takılar takmak zorundadır. Evli bir kadın olarak, belli bazı şeyler giymelidir. Evli bir kadın olarak belli elbiseler giymelidir ve biraz sapmış dahi olsa, geleneksel bir kadın olarak ona saygı duyulur.

Yani kişinin yapması gereken şey, çekici olmak değil, geleneksel olmaktır çünkü bu çok yapay ve geçicidir, kadınların standartlarına göre bu çok aşağılayıcıdır, bilirsiniz. Ve sizin standartlarınız nedir bilmiyorum ama mesela bir fahişe hiçbir eve giremez ve eğer gösterişli bir kadın varsa insanlar da onlardan uzak durur, erkekler bu tür kadınlardan uzak dururlar  ve burada, bu tür kadınların hiç bir eve girmesine izin verilmez. Yani cazibenin hiç bir değeri yoktur. Yani dikkat yüzeysel değil, derin olmalıdır. Elbette günümüzde modern kızlarımız bu göz alıcı stilleri benimsiyorlar, biraz aşağı çekiliyorlar ama evlendikten sonra, pek de fazla saygı görmediği  için vazgeçiyorlar. Göz alıcı olan ve çekicilik peşinde koşan kadınlara saygı gösterilmez.  Şimdi Tanrıya şükür, İngiltere'de de,  başka yerlerde de insanların nasıl sade  ve geleneksel olacaklarını öğrenmeye çalıştıklarını gördüm... ama bazıları geleneksel davranmıyor, sadeler ama geleneksel değil. Bence bu, bir Sahaj toplulukta, iyi bir şey sayılmaz. Geleneksel  şekilde giyinmeli, düzgün şekilde giyinmeliyiz.

Saç düzgün bir şekilde yapılmalıdır. Geleneksel tarzda giyinmeliyiz. Demek istediğim, onlar sizi  Viktorya dönemine ait bir cüppe ya da bir Elizabeth dönemi yaka ile görmek isterler,  bunun ya da onun gibi bir şeyle. Biz buyuz. Demek istediğim, biz çok eski zamanların elbiselerini giyeriz, nath [burun halkası ] gibi taktığımız şeyler ve  tüm bunlar o kadar eski ki,  kesinlikle onlar antika. Yaşamımızda ne zamandan beri nath taktığımızı bilmiyorum ve bu geleneği bu gün bile sürekli olarak görüyoruz.

Yani ne zaman bir tören ya da herhangi bir şey olsa, biz çok geleneksel bir elbise giymeye çalışırız, erkekler ve kadınlar, hepsi, özellikle de kadınlar her zaman geleneksel elbiseler giyer. Geleneksel davranmamak çok iyi bir şey olarak sayılmaz, bu nedenle geleneksel bir elbiseyle, geleneksel olmayan bir elbise arasında ve ilaveten  göz alıcı bir elbise arasında bir fark olmalıdır. Yani fahişeler ve onların tarzları elbette söz konusu değildir. Gösterişli giyinme biçimleri  ve tüm bu şeyler söz konusu değildir. İkincisi, sözüm ona sade olan bir elbise, eğer geleneksel değilse, Sahaja Yoga'da da pek saygı görmez. Bunun nedeni kendi içimizde ve gelenekte farklı güçlere sahip olmamızdır ve bilinçdışımız aracılığıyla bunların gelenek olduğunu keşfettik örneğin annem burnuma hiç delik açmadı ama sürekli olarak burnum ağrır. Bir keresinde bir doktor Beni ameliyat etti ama biliyorum ki yapmam gereken şey çok basit, buraya bir delik açıp, oraya bir şeyler takmak.

Onu takmaya başladığımda her şeyin yoluna gireceğini biliyorum. Ben, siz bir delik açar açmaz sol Vishuddhilerinizin çoğu iyileşecek, bunu biliyorum. Bu yüzden oraya bir delik açmam gerekiyor ve ülkemizde burunda delik olması çok geleneksel ama annem bir şekilde benim için bir delik açmaması gerektiğini düşündü. Onda buruna açılmış bir  delik vardı ama Bende bir delik açmadı. Yani bu yanlıştı, bence bu yaşta burnuma bir delik açmak için, bunu yapmak zorunda kalacağım.

Her şey, bunun geleneksel hale geleceğine dair bilinçdışı yoluyla ortaya çıkan, çok daha derin olan bir anlayıştan gelir. Bilinçdışı bilgi vermeye devam eder, insanlar bunları kullanmaya başlarlar ve kötü olan her ne varsa atılır. İyi olan her şeyse kabul edilir ve geleneksel olarak bunu anlamaya başlarsınız. Burada erkekler biraz gelenek dışı hale geldiler, bir kurta [yakasız uzun Hint gömleği] ve pantolon ya da onun gibi bir şey giyeceklerdir. Ama bu, yani  siz bu ülkede dar bir pantolon giymenin en uygunsuz şey olduğunu görebilirsiniz. Artık insanlar kot pantolon giyiyorlar, bu sıcakta kot giymeyi  hayal edebiliyor musunuz? Onlar da kot giyiyorlar, aynı zamanda aptal insanlar oldukları için. Bakın, hangi ülkede yaşıyorsanız yaşayın, ülkenizin ihtiyaçlarına  göre yerleşik geleneklere sahip olduğunuzu görürsünüz ve bu nedenle elbiseleriniz geleneksel olarak neyse, onu giymeniz gerekir. Papyonu beğendim ve giydiğiniz her şey oldukça iyi. Bunda yanlış olan bir şey yok. Eğer bir puja için bunu takarsanız, sorun değil.

O halde kişinin ayrım yapması gerekir. Şimdi bunların hepsi ileriye taşınan geleneklerdir, çünkü insanlar onlarda yanlış bir şey bulamamışlar ve  bu yüzden de bu gelenekler ileriye, ileriye ve ileriye taşınmıştır. Ve bence, biz çok geleneksel insanlarız. Hindistan'da batı kültürünün, batı eğitiminin ve batının istifçiliğinin tüm etkilerine göğüs geren kadınlarımız sayesinde Bence Hintliler en geleneksel olanlar. Sarilerimizi koruduk, stillerimizi koruduk, sınırlarımızı koruduk, sarilerimizi de aynı şekilde giyiyoruz. Onlar bunun yanındalar, tabii  biraz geride kaldılar ama bizler genellikle geleneksel insanlarız ve çok iyi bir şey olan bunu biz muhafaza ettik.  Ve umarım sizde  debdebeli ya da şaşalı, çok sembolik ya da bazen çok son moda olmaktan ya da çekici olmaktan ziyade, daha geleneksel olmaya çalışırsınız. Gördüğünüz gibi cazibe batının en büyük lanetidir. Zamanın yarısı, kendilerini güzelleştirmeleri için harcanıyor ve erkekler saç stilleri için ve kadınlar için endişe ediyorlar.

Ve nihayetinde bir saç modeli olmadan sadece saçlarıyla başbaşa kalırlar. Bu da iyi değildir çünkü saçınızı düzgün şekilde taramazsanız hepiniz kel olacaksınız ve çok yakında kel olacaksınız, sonra insanlar size gülüp, Sahaja Yogilerin nasıl kel olduğunu anlatacaklar. Bir ticari hilesi olmalı? Her cumartesi saçınıza bol miktarda güzelce yağ sürmeli ve her zaman bir tür saç kremi kullanmalısınız, ona ne diyorsunuz bilmiyorum, ama oldukça iyi, size bir  ipucu vermeliyim. Ve saçınızı geleneksel olmayan bir şekilde tararsınız. Geleneksel şekilde olmayan saçlar iyi değildir ve geleneksel olmayan saçlar her zaman bhoot'ların saldırısına uğrar. Bu yüzden düzgün taranmış,  düzgün şekilde yapılmış saçlar ve geleneksel olmanız daha iyidir ve bir Tanrıça'nın saçını bağlamaması bir gelenektir. Onun saçını bağlamaması gerekir ve Ben sizin karşınızda  saçımı bağlamam ama bir eş olarak bağlamalıyım, bu yüzden saçımı bağlarım. Gelenek budur, gelenek neyse uygulanması gerekir. Yani gelenekte kötü olan ne varsa çok yakında kaybolacaktır  çünkü kötü olan ve terk edilmesi gereken pek çok şey var. Ancak  bizler kültür karşıtı olmamalıyız, gelenek karşıtı olmak yanlıştır.

Yani bugün, geleneklerden biri, tüm hanımlara iyi şans dilemek için bu şeyin onlara verilmesidir çünkü Sahaja Yoga'ya göre şans da,  eşten gelir. Kadının sorunları varsa, kocanın her zaman sorunları olacaktır. Eğer o iyi değilse Lakshmi gelmez, eğer catch ederse problem olur, kazalar yaşarsınız, Lakshmi problemleriniz olur, başka problemleriniz olur, baş ağrılarınız, şu ve bu olur. Yani eş,  iyi olmalı ve mantıklı olmak hususunda  geleneksel  olmaya dikkat etmeli, aynı zamanda saygın da olmalıdır. Onun üzerindeki sorumluluk daha fazladır, bu yüzden sorumluluklarını ve büyüklüğünü kendisine hatırlatmak için, eş onurlandırılır. Durum budur. Umarım çok süptil bir konu olsa da, bunu siz  anlamışsındır umarım size anlatabilmişimdir.

[Sahaja Yogi'nin adı?]

Onlara biraz Fransızca olarak anlatın.

Bunu kullanmanıza gerek yok. İşe yaramaz olduğu ortaya çıkıyor veya onun anti- ....  olduğu, büyümeye karşı olduğu ortaya çıkıyor, bu yüzden sadece yok oluyor. İngiltere'de gördüğüm, çok tatlı ve güzel olan bazı gelenekler var. Mesela bir bayan merdivenleri çıkıyorsa, o zaman bayan önden gitmelidir ama eğer bayan merdivenden aşağı iniyorsa, o zamanda erkek önden yürümelidir ki, kadın merdivende aşağıyan düşmesin. Bu çok basit, bakın, yani “önce bayanlar” değil, bayanların  korunması gerektiği için onlar öndeler ama eğer bunu  çok fazla taşırsanız,  birileri önce bayanlar diyebilir,  şimdi bu fanatizm olur. Gelenek, insanın iyi bir şekilde büyümesi ihtiyacına uygundur ve onun çok hoş ve iyi bir tarzı vardır,  tarza bakın. ama bu bir nezaket değildir, onun üslubu şu anlama gelir... onun yapılma şekli zariftir, işi yapan bir boğa gibi değildir, işi yapan bir hanımefendidir. Bir boğanın bir iş yapması gibi, bilirsiniz. Nezaketin her zaman sofistike (yapmacık, çok bilmiş) olmakla  karıştırılması gibi.

Sofistike olmak saçmalıktır ama nezaket doğuştan gelen bir şeydir. Bu yüzden çok sofistike insanlar son derece sert insanlar olabilirler, çok sert. Asla söylenmemesi gereken şeyler söylerler. Yani artık Fransızlar diyebiliriz. Fransızlar sofistike olması  gereken insanlardır, birbirleriyle konuştuklarında çok sert insanlardır ama aslında her zaman herkese vururlar. Ama yumuşaklık öyledir ki, varlığınızın bütün hareketlerini öyle bir şekilde yaparsınız ki, siz hiç kimseye zarar vermezsiniz ama sofistike olmak başkalarını etkilemek içindir, yapaylık bazılarını etkilemek içindir ve saldırganlık onun  saldırganlığıdır. Böylece tüm nezaket solar gider, gördüğünüz gibi kamufle olur. Nezaket kalbinizden, gerçek kalbinizden gelirken, o içindeki bütün sertliği gizler.

Bu yüzden, kendi ülkenize dönmeden önce, gerçekle yapaylık arasındaki farkı görmeye çalışın. Ve yapay olmak için ne kadar zaman harcıyoruz. Sahaja Yoga'da yapay olmaya gerek yoktur. Gösteriş yapmaya gerek yoktur, hatta bazıları konuşup gösteriş bile yapmaz. Batı'da insanların kendi üstünlük fikirleriyle başkalarını etkilemek için geliştirdikleri çok sofistike metodlar,  yollar ve yöntemler vardır. Uçarılık size bir ego verir, ancak sofistike olmak size o kadar sağlam bir ego verir ki, bunu yapmak imkansızdır. Hayır hayır... bakın eğer bir uçarılık varsa, bu size ego verir ama eğer bu sofistike bir davranışsa, o zaman bu o kadar sağlam bir egodur ki, tıpkı katı bir taş gibidir. Artık kendimizden ayrıldığımıza göre, bizim tüm bunları görebilmemiz gerekir. Artık siz Fransız, İngiliz veya Hintli değilsiniz, hepiniz Yogisiniz ve Tanrı'nın etki alanındasınız. O halde gerçekliğin ne olduğunu görmeliyiz ve bizler tek bir ........ iyi olan gerçekliği ve geleneği kabul ederek.

Tanrı hepinizi kutsasın.
