Sahasrára púdža: Prolomit Sahasráru

Dnes se klaním všem sahadžajogínům, kteří našli Pravdu. Od věků existuje hledání Pravdy. A když lidé objevili, že není jiné cesty nalezení Pravdy než odevzdání se Božskému, nevěděli, jak to udělat, jak to vyřešit. Na celém světě byli hledači. Jela jsem do Turecka a byla jsem překvapena, že tam bylo mnoho súfijů, ale jejich žáci nebyli realizované duše Protože súfiové také nevěděli, jak získali svou realizaci. Taková temnota existovala kolem lidí, kteří hledali. Když jsem byla malá, zjistila jsem, že na celém světě neví, jak nalézt pravdu. Tolik jich bylo ztraceno v takzvaných náboženstvích a rituálech. Praktikovali všechny druhy rituálů, dělali nějaké rituály od rána do večera. Ať už to byli hinduisté, křesťané, muslimové, všichni věřili, že děláním těchto rituálů něčeho dosáhnou, že poznají pravdu, že získají svou seberealizaci. Všichni tito hledači šli ke špatným lidem a špatnými směry, protože skutečně hledali ze svého srdce. Takže velmi sešli a byli svedeni do tak hrozných černých oblastí, že nevěděli, co hledají, co mají najít, co musí mít. Bylo předpovězeno, že když přijde Kali juga, lidé najdou sami sebe. Je příběh o Nalovi a Kali; (Kali) který unesl manželku Naliho, Damayanti. Jakmile ho Nala chytil, řekl mu: „Teď tě zabiju, protože jsi velmi zlomyslný člověk a tak jsi mi ublížil." Kali pravil: „Můžeš mě zabít, ale předtím bys měl vědět, co je na mě důležité, co je moje mahátmja. Na mě je důležité, že když přijde můj čas, když přijde Kali juga, pak všichni ti lidé, kteří hledají Pravdu v pralesích, v kopcích a údolích Himalájí, se stanou obyčejnými hospodáři. Budou hospodáři, už nebudou sanjasínové. Budou hospodáři a najdou pravdu.“ Toto bylo předpovězeno dávno a je o tom také kniha „Nala Purána“, jak jste v ní museli číst, praví se tam: „Přišel čas, aby lidé poznali sami sebe.“ Každé náboženství říkalo jednu věc, že - „Musíš znát sám sebe“. Islám říká totéž, Buddha říká totéž, Křesťané říkají totéž, hinduisté totéž. Až doposud provádí různé druhy cviků, ale uvědomují si, že ještě nenašli pravdu. Takže se to stalo mou prací, od dětství jsem věděla, že to musím udělat. Ale když jsem viděla lidské bytosti, jak samy byly v temnotě, jak byly agresivní a hříšné celý jejich styl byl tak krutý, že to bylo neuvěřitelné. To byl čas, kdy jsem také viděla vzestup Hitlera a naše země byla také úplně svázaná. Takže první myšlenka byla osvobodit naši zemi. Bylo to velice důležité, a proto jsem přijala velice aktivní roli v hnutí pro osvobození naší země, stejnou jako můj otec a matka. Když jsme ale nějak získali svobodu, tak jsme se po nějakém čase ztratili. Lidé se začali dávat na všechny druhy moderních věcí, které byly špatné, které byly takzvaně zábavné. S tím vším jsem zjistila, že na celém světě byla velká síla hledání, a někteří falešní lidé toho plně využili. Vyšli ven a vydělali spousty a spousty peněz a svou falešností je zatratili. Nevím, co jim udělali. Tolik hledačů se takto ztratilo. Navzdory tomu jsem odjel do Ameriky a byla jsem šokována tím, jaké věci se tam dějí. Ale nemohla jsem jim pomoct, protože byli natolik mentálně zaostalí, že nemohli pochopit, co musí mít, a že nemohou platit za Pravdu. Pak se stalo, že jsem to začala poté, co byla Sahasrára prolomena. A ten příběh, jak jsem otevřela Sahasráru, znáte. A jak jsem, od jednoho člověka, začala dávat realizaci. Ale Amerika mne velmi zklamala. Přemýšlela jsem, jak budou růst? Jak se to vypracuje? Tenkrát jsme v Indii měli okolo 25 lidí, kteří byli realizované duše. Ale oni si uvědomovali, co realizací získali. Uvědomovali si, že se stali velice dobrými lidmi. Vzdali se všech špatných zvyků a chtěli mne uctívat. Řekl jsem: „Ne, ne. Neuctívejte mě, protože to lidé nepochopí.“ Ale jednoho dne mě přinutili. Takže přišli a uctili mě na domovní terase, protože jim někdo řekl: „Ona je Bohyně.“ Co se stalo, bylo to, že po programu vstala jedna služebná, která byla posedlá. Přišla a začala mě nazývat jménem „Bohyně.“ A lidé řekli: „Co to říkáš?“ Byla žena, ale mluvila jako muž. Pravila: „Říkám vám pravdu, Ona je bohyně, která nás přišla zachránit.“ Její jazyk nebyl jazykem služebné, ale velmi vzdělaného brahmína, který by řekl všechny sloky Ádi Šankaračárji. Bylo to velmi překvapivé! Položili jí tedy několik otázek a ona pak omdlela. Řekla jsem jim: „Neposlouchejte ji, nemá to smysl.“ Ale oni nesouhlasili a řekli: „Matko, musíme tě uctívat.“ Tak nějak jsem s tím souhlasila a sehnali sedm bráhmanů, aby to udělali. Báli se, protože dělat tu púdžu je velmi nebezpečné a může vám to ublížit, pokud to není pravda. Naproti tomu, když dělali tu púdžu, získali svou realizaci. A jen řekli: „Nyní toto je pravda!“ Cítili chladný vánek ve svých dlaních. Zjistili na sobě všechny znaky, které byly řečeny o realizované duši. Ale tenkrát jsem nechtěla vše říkat, protože tam bylo mnoho dalších, kteří říkali: „Já jsem tohle... já jsem tohle...“Nechtěla jsem to odhalit najednou. Ale postupně jsem zjistila, že lidé byli přitahováni a chodili na můj program. A pak se Sahadža jóga začala všude šířit velice zajímavým způsobem. Takže tento Sahasrára den nebo můžeme říct den, kdy byla Sahasrára otevřena, je velmi důležitý, je velmi jemný. Víme jen o Kundaliní, že je stočena v tři a půl závitu a leží v křížové kosti známé jako sacrum. Ale nevíme, na čem pracuje, jak pracuje a co se nám děje. Stoupá v šesti centrech a otevírá sedmé centrum. Měla bych říct, že otevírá šesté centrum, protože centrum Ganéši nehraje žádnou roli. Takže když prolomí šesté centrum, což je Sahasrára, pak vás spojí se všepronikající silou Božské lásky. Ale co je tato Božská láska? Co dělá? Je to energie Matky, můžeme říct, že je to energie Ádi Šakti, která je ve všem, působí prostřednictvím vibrací. Ale co jsou tyto vibrace? Je to velmi jemná energie, která začne proudit vaší Sahasrárou. Všech tisíc okvětních lístků Sahasráry se pomalu osvítí a začne to proudit celým vaším tělem, vašimi dlaněmi, chodidly, skrze vaše tělo. A čím víc jste... myslím tím, čím víc je vaše pozornost v sahasráře, tím to pracuje rychleji. Teď jsem četla ve vědě, že objevili energii, kterou nazývají... Jak ji nazývají... Nevím, protože to byli vědci... Zapomněla jsem to... (z publika: „Kvantová“) Jaká energie? Kvantová, aha! Kvantová energie. Kvantová, nevím, proč tomu říkají kvantová, protože quantum jsou čtyři. Takže to může znamenat energii Ganéši, možná, nevím. Protože vědci jsou slepí lidé, nevím, jak to nazývají. Takže říkají, že je tam kvantová energie. Tato kvantová energie podle nich proudí velmi jemným způsobem a není normálně viditelná, ale má světlo. Viděli jste to na tolika mých fotografiích, je tu světlo všeho druhu. Tato energie se pohybuje ve světle. Takže toto je kvantová energie, znovu si myslím, nejsem si jistá, protože jsem vždy zjistila, že vědci jsou si trochu nejistí! Ale tato kvantové energie, o které mluví, je něco jako duchovní energie nebo energie lásky, která proudí kolem. A tato kvantová energie - oni nevědí, co dělá, ale viděli, že má světlo. Nazývají to kvantum, protože podle nich proudí v dávkách a podle nich je každá dávka kvantum. Jak jste sami viděli, když tato energie proudí, pracuje. Pracuje v každém směru, v každé dimenzi. Například pracuje fyzicky. Například někdo má nějakou fyzickou nemoc. Viděli jste mnoho lidí vyléčených v mé přítomnosti, jen v mé přítomnosti. Nemusím jim nic dělat. Nebo také - jakmile někoho vidím, vím, čím trpí. To je také, musím říct, moje spojení s Božským. A všechno tohle mi říká, co je špatného s tímto člověkem a co by se mělo dělat. A může to být vyléčeno okamžitě. Protože to takto ke mně přichází. Chci říct, nekladu žádné otázky, Nesnažím se zjišťovat, neanalyzuji, ale jen to řekne: „Udělej to takhle.“ Nebo to také neříká, prostě to udělá! Prostě to funguje automaticky. Je to velmi obtížné vysvětlit, jak tato energie pracuje. Ale všichni, kdo jste získali realizaci, můžete také vypracovat své vlastní energie. Jak? Tím, že si to uvědomíte, že to ucítíte, že to dáte ostatním, experimentováním. Samozřejmě, že se Sahadža jóga rozšířila jen kvůli vám. Vy jste lidmi, kteří přivedli lidi do Sahadža jógy. Ale to není konec. Musíme zachránit tento svět. Pro to alespoň, cítím, že 40% lidí by mělo získat svou realizaci. Ať už mají jakoukoli národnost, jakékoli vzdělání, cokoliv. Mají získat seberealizaci. V našich indických písmech je jasně napsáno: „Bez Átmasakšatkar je tvůj život k ničemu.“ Ale co je Átmasakšatkar? Je to vědění o sobě samém. Jak chcete získat toto vědění, dokud se nestanete zajedno s touto všepronikající silou? Takže jsem cítila, že to byla velmi skvělá věc, že se Sahasrára mohla v roce 1970 otevřít. Uvědomila jsem si, že jsem byla přeplněna, protože jsem věděla, že toto je jediný problém, jediná překážka, kterou lidské bytosti mají. Protože jejich Sahasráry nejsou otevřené, proto jdou do temnoty, proto vedou války, proto mají nejrůznější druhy problémů. Ale pokud se jejich Sahasrára otevře a pokud se sjednotí s Božskou silou, všechny jejich problémy budou vyřešeny, každý typ problému bude vyřešen a budou to velmi šťastní lidé. Uvědomila jsem si to a byla jsem velmi šťastná, ale nikdo mi nerozuměl. Nevím, museli si myslet, že říkám něco nesmyslného. Nikdo nechápal, o co jde. Protože ani v šástrách se nepíše o Kundaliní tak jasně. Pouze jeden velký světec jménem Džanéšvara napsal ve své knize, v šesté kapitole, o Kundaliní. Není to napsáno jasně, pouze řekl, že s pomocí Kundaliní můžete získat své probuzení. Také vždycky zpíváte tu píseň, kterou slýchávám: která říká: „Ach, Matko Kundaliní, prosím, probuď se!“ Ale nikdo neví, co je to Kundaliní a proč tu píseň zpíváte. V naší zemi tu píseň zpívali lidé na vesnicích. Tak jasně, ale nikdo nerozuměl jejímu významu. Zpívali to jako nějaký druh bhadžánu nebo to mohla být nějaká hudba, koncert, ale nikdo nevěděl, o čem ta píseň hovoří. V tom všem panovalo veliké nepochopení. Všichni ti básníci, kteří psali jasně o probuzení, o realizaci, všechno bylo jen v knihách. Přečetli si jeden řádek a skončili. Pak někdo jiný začal číst jiný řádek a skončil někde jinde. Takto to jenom četli. Stejné to bylo se všemi Písmy. Vzniklo velké nedorozumění a bylo využito za účelem jejich vlastního zájmu. A proto jsme nemohli získat lidi, kteří chápali, co je seberealizace. Dělali to jen kvůli penězům, nebo aby dosáhli určité pozice tak, že lidé začali zakládat velké organizace, velmi velké náboženské organizace. Nevím, jak bych je měla nazvat, ale nikdo z nich nebyl realizovaná duše. Byl tu například velký světec, který se jmenoval Viditáma, a ten odešel do Číny a začal tam náboženství, které nazval Zen. Zen znamená dhjána. Chtěl dělat Zen takovým způsobem, aby se lidé stali bezmyšlenkovými. Vyrobil velkou nádrž, plnou písku se vzory, dal tam nějaké kameny a řekl: „Sedněte si na břeh toho jezírka a jen pozorujte, ale nemyslete!“ Ale lidé nerozuměli, co to mělo být. Běžně tam chodili a říkali: „Ó, to vypadá jako nějaké lodě na moři“ a všechny takové řeči. Ale nikdo se nesnažil o bezmyšlenkový stav. A já jsem některým z nich řekla, že to je pro bezmyšlenkový stav. Ale oni to nemohli pochopit. Pak máme také v Japonsku - Tao. Mluví v něm o všepronikajicí síle, kterou je ‘Tao’. Lao-Tse byl ten, kdo to udělal... Popsal světce, jak se mají svatí, jak se chovají, jak mluví, jaké jsou jejich způsoby, všechno. Ale jak se stanete světcem, to nikdo neřekl! Myslím, že vůbec nikde neexistoval žádný popis, jak udělat z člověka světce. Také ve dvanáctém století - Džanéšvara žil ve dvanáctém století, - o tom mluvil a ve své knize o tom napsal všechno. Protože to byl určitý styl, že guru měl mít jen jednoho žáka, kterému měl dát realizaci, ne více. Nevím proč, co je přimělo udělat takový zákon nebo pravidlo. A pak to začalo, ve dvanáctém století žilo mnoho světců, kteří opěvovali požehnání seberealizace. A oni všichni si mysleli, že ty rituály nejsou k ničemu, tak ty rituály zrušili. Ale co byla tou věcí, která se měla stát, nikdo nevěděl. Četla jsem o všech, četla jsem později všechny svaté, kteří tu byli, ale vypadá to, že nikdo nevěděl, jak zvednout Kundaliní. To byl zásadní problém, oni nevěděli, jak zvednout Kundaliní. Proč? Neměli, myslím si, tu sílu nebo neměli to poznání. Mluvili o Kundaliní, v pořádku, ale nevěděli, jak Kundaliní zvednout. Tohle je velmi zvláštní síla spirituality. Nikdo z nich nebyl schopen říct nebo popsat, jak zvednout Kundaliní. Teď ale všichni máte sílu, která je tak vzácná. Všichni to máte. Nevidím nikoho, kdo by neměl sílu zvednout Kundaliní. Nemusíte to dělat, můžete být spokojeni sami se sebou, ale to není dobré. Jestliže máte svou Sahasráru otevřenou a jestliže víte, jak zvednout Kundaliní, musíte všichni udělat vše, abyste dávali lidem realizaci. Nic neprospěje lidem více než seberealizace. Nemá smysl se zabývat dobročinností, dáváním peněz - nemá to smysl. Nejlepší je, abyste udělali vše pro to, abyste se setkali s lidmi, kteří chtějí realizaci a dali jim ji. Byla jsem šťastná, když jsem viděla, že jste to začali vypracovávat s Romy. K Romům mám zvláštní cit. Ačkoli neudělali žádnou chybu, vedou bídný život. A jak dostávají realizaci! Vidíte, můžete to dát komukoli, kdo to chce získat. Jde jen o jedno - nemůžete to nikomu vnutit. Pokud lidé mají přání, čisté přání, mohou získat seberealizaci. Dnes bych měla jen říci, že už uplynulo mnoho let, Pracovala jsem tvrdě, dnem i nocí, a jediné moje přání bylo, a jediné moje přání bylo, abyste to vy, lidé, vzali vážně a vypracovali to. Nenechávejte si svou realizaci pro sebe. Čím více lidem dáte realizaci, tím větší závazek bude na mně a na Bohu všemohoucím. Jen se pokoušejte dávat druhým realizaci. Nikdy neuděláte chybu. Nikdy nemůžete udělat chybu, protože Kundaliní ví. Zná vás, ví, že jste realizovaná duše. Bude vás ctít. I když uděláte chybu, opraví vás a pomůže vám. V každém směru. Měla bych říci - jsem jen hospodyně, která neměla podporu od nikoho. Ale byla jsem si jistá, že je to moje práce nalézt způsob, jak otevřít Sahasráru. Ať už to vypadá navenek jakkoli, mým úkolem bylo prolomit Sahasráru, což jsem udělala. Vy to teď také umíte! Takže to je váš úkol. A vědci vás obklopí a budou vám klást otázky, protože neví, že to, o čem oni pouze mluví, my už děláme. Vy všichni jste tak silní. Kolik z vás ale skutečně dělá tuto práci? Dnes je velice důležitý den. Chci vám říci, že musíte posílit mé ruce. Říká se, že Bohyně má tisíc rukou, ale i těch tisíc rukou vás teď žádá, abyste přišli se svýma dvěma a pracovali na tom. Je velice důležité, co musíte udělat. Všechny problémy v tomto světě - přicházejí díky ignoranci, vezměte si politiku, vezměte si jakýkoli problém. A to, jak se to bude řešit, je ve vaší společné moci s Božským. Dám vám jednoduchý příklad. Lidé z Turecka přišli a prosili mě: „Matko, měla bys přijet, neměla bys to odkládat“, ale měla jsem nějaký problém s pasem, tak jsem řekla: „Můj pas ještě není připraven, jak můžu přijet?“ Ale pak jsem si pomyslela: „Proč ne? I pas bude připraven!“ A pas byl hotový. A oni chtěli, abych přijela, řekli mi, že finančně Turecko velmi oslabilo, ekonomika se úplně propadla a zhroutila se. Jela jsem tam. Neudělala jsem pro to vůbec nic. A během dvou dnů oznámili pomoc ve výši 10 miliónů dolarů od Světové banky. Nemluvila jsem se Světovou bankou, nemám s nimi nic společného. Nevím. Tak jsem řekla: „Vidíte, pomáhají vám, protože máte takové potíže.“ A oni řekli: „Ale je tak mnoho zemí, proč pomohli jen nám?" Řekla jsem: „To je otázka!“ Byla jsem překvapena, že v Turecku jsou lídři většinou ženy a udělaly tak velký kus práce. Nyní bych ráda viděla, co vy děláte ve své zemi. Můžete říci, že ve vaší zemi jsou lidé beznadějně špatní. Možná, neříkám ne. Ale stále jsou tu místa, kde můžete jít a promlouvat k nim - zvlášť do médií, kde jim to musíte říct. Je to něco, co musíte dělat. A zjistit, proč to zatím neděláte. Jako já, nikdo mě nepodporoval, nepomáhal a stejně, jako jsem dokázala prolomit Sahasráru, můžete vy otevřít Sahasráru ostatních. Není to těžké, má vize je, že: „Tento svět by měl mít nejméně 40 procent lidí, kteří jsou realizované duše a kteří praktikují Sahadža jógu, kteří dávají lidem realizaci a pokoušejí se měnit.“ Můžete jít a říci to komukoli. Není potřeba je diskriminovat nebo zjišťovat nebo si s nimi sednout... Chci říct, že lidé si někdy berou kopii svého vzdělání a to a to... - to není potřeba. Ať už je to kdokoli. Neříkám, aby se to dávalo psům nebo zvířatům, ale lidským bytostem, ať jsou kdekoli. Mohou to být Angličané, Němci, Italové, může to být kdekoli. Řekli mi také, že někteří lidé dělají mnoho seminářů a pracují tvrdě na všech úrovních a funguje to. Také jsme začali pracovat mezi muslimy. A funguje to i v Indii. Nevíte, že lidé neztratili své hlavy, tak to může fungovat. Nebuďte z toho moc zklamaní a naštvaní. Postupně se to zlepší. Myslím, že největším nepřítelem naší seberealizace je pití. Pití, pokud se lidé dají na pití, stanou se takovými otroky, jejich mozky nejsou v pořádku. Myslím si, že Sahasrára musí být také zkažena pitím. Pití je nejhorší nepřítel. A pokud najdete někoho, kdo pije, pokud mu pomůžete, aby se toho vzdal, bude to fungovat. Samozřejmě, máme také další nepřátele, jako jsou falešní guruové. Také máme jiné nepřátele, kteří jsou schopni určitého náboženského zmanipulování, ale to není tak důležité. Jestliže dokážete zaujmout lidi, kteří pijí, říkám vám, že se to změní. A oni pochopí, že to, co dosud dělali - pití, útěky... přijdou na bojiště a Sahadža jógu vypracují. Takže vy jste jako velmi jemní vojáci lásky, a to je to, co musíte šířit a mluvit s ostatními, dát jim tu radost, kterou máte. Nebuďte spokojeni, když jste to získali jen vy nebo jen několik z vás. Musíte to rychle rozšířit, jste toho schopni. Protože to nevyžaduje peníze, nevyžaduje to žádnou show, prostě to uvnitř funguje, je to všechno už tam, přítomné, každý to má. Věděla jsem to. Ale teď to víte i vy, takže byste to měli zpracovat takovým způsobem, že jsem si jistá, že jednoho dne se tento svět změní. Děkuji mnohokrát.