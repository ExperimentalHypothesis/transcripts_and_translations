[embed]https://vimeo.com/88102360[/embed]

Bhavasagara Puja, Brisbane, Ausztrália 1991/04/06

Most először tartunk pudzsát Brisbane-ben, és nagyon boldog vagyok, hogy ilyen sokan eljöttek különböző helyekről. Tudjátok, hogy a pudzsa által megnyitjátok bennem a csakrákat, sok vibrációt tudtok befogadni, és egyszerre elértek egy magasabb tudatosságot. Valójában eléritek ezt, de aztán egy kis idő múlva, azt mondjátok: "Anyám, megint visszaestünk. Azt is mondják: "Amikor elmegyünk Indiába, jól vagyunk, és amikor visszajövünk, megint visszaesünk.” Szerencsére most már van Asramunk, ami nagyon jó dolog. Azt kell mondanom, hogy önmagában az, hogy van Asram nagyon, nagyon pozitív dolog, mert ezáltal alapozzuk meg itt Ganésát. Az Asram azért van, hogy a közösség együtt élhessen, azonban spirituálisan kell együtt élni. Ez nem csupán azt jelenti, hogy itt élünk, hanem a spiritualitás a lényeg. Ezért bizonyos dolgokat tudnunk kell a szabályokról, amiket be kell tartanunk, ez nagyon fontos. Ez nem csupán egy ház, ahol néhány ember összegyűlt, hogy együtt éljenek, itt fegyelemnek kell lennie. Csakis akkor válik a javatokra– mert ha nem azzal a szándékkal jöttök az Asramba, hogy fejlődjetek, akkor mindegy, hogy otthon maradtok, vagy az Asramba mentek.

Kétfajta meditáció van, két típusú, az egyik meditáció, amikor - ezt hívhatjuk antarmana-nak - befelé figyelve meditálunk, hogy meglássuk, mi a hiba bennünk, és hogyan kell kijavítanunk azt, mit kell tennünk ennek érdekében. A másik pedig bahirmana, ami kifelé irányul, hogyan kell élnünk, megnyilvánulnunk. Fegyelmezettnek kell lennetek, amit nem rátok erőltettek, hanem nagyon boldogan ti magatok fogadtátok el és a részetekké vált. Bármilyen művészetben, Indiában legalábbis, nem tudom, itt hogy megy, nagyon szigorúan kell gyakorolnia annak, aki bármilyen szintet el akar érni. Nem lehet csak úgy véletlenszerűen csinálni a dolgokat. Nem vehettek mindent csak úgy könnyedén. A Szahadzsa Jógában nincsen “tapaszcsarja”, nincsen vezeklés. Minden tiszta áldás. De nem szabad elveszni ezekben az áldásokban, igazán el kell mélyednetek magatokban, teljes mértékben. Tehát, az antarmana miatt fontos, hogy meditáljatok, reggel és este, minden nap. Az is rendben van, ha nem mostok fogat, de meditálnotok kell, ez fontos. Ez az oka annak, hogy nyugaton azt látom, az emberek összeszednek mindent, megtisztítják magukat, megint összeszedik ugyanazt. Minden alkalommal, amikor jövök ..., találok olyanokat, akik vagy valamilyen kondicionáltságtól szenvednek..., vagy mondjuk, valamilyen ragaszkodástól, van, amikor az ego vagy valami más az oka. Jön és megy. Ez nem olyan dolog, amitől végleg megszabadultatok. Ahogy minden nap meg kell fürödnünk, minden nap meg kell mosakodnunk, ugyanúgy meg kell mosnunk magunkat belül is. A meditáció tehát antarmana tapaha, így mondják. De ez nem is igazán Tapaha (vezeklés). Nektek nem kell elmennetek a Himalájára, hogy ott üljetek. Csak ezt a meditációt kell elvégeznetek korán reggel.

A Szahadzsa Jóga szervezetben, azt mondhatom, hogy legjobban fejlődnek Németországban és Ausztriában, ezen a két helyen; és Angliában is, de nem olyan mértékben. Azt kell, mondjam, hogy ezen a két helyen haladnak a legjobban; és harmadszor Rómában. Nekik is vannak ugyanilyen Asramjaik, de számukra nagyon fontos, hogy elérjék a Szahadzsa Jóga magaslatait. Teljes mértékben. Semmi sem fontosabb számukra. Kivétel nélkül, mindegyik Asramban azt láttam, hogy az emberek négykor kelnek. Én is minden nap négykor kelek. Aztán később talán alszom, de négykor felkelek. Megfürdenek, elkészülnek a pudzsára, és aztán leülnek és körülbelül öt-tíz perces pudzsát tartanak a fényképnél, aztán pedig meditálnak. Aztán esznek valamit reggelire. Aztán amikor hazajönnek a munkából, ismét együtt leülnek meditálni, ez a kollektív része a dolognak, vagy megbeszélik a tennivalókat, mit, hogyan tegyünk a Szahadzsa Jóga terjesztésében.

Csak beszélgetnek a Szahadzsa Jógáról, vagy elhatározzák, hogy mit kell tenni, mi a legjobb mód a Szahadzsa Jóga problémáinak megoldására. Aztán éjjel, elalvás előtt, kivétel nélkül mindegyikben, mindenhol, mind együtt, még a gyerekek is alvás előtt, lábat áztatnak, leülnek meditálni, aztán alszanak. Ezért van az, hogy Ausztria ilyen sokat fejlődött, és a németek is. Tudjátok, a németek ilyenek. Ha valamit a fejükbe vesznek, akkor számukra az a legfontosabb dolog; ők nem inganak meg. Nincs... számunkra nem létezik kompromisszum ezekben a dolgokban. És kemény munkára fogják a testüket.

Nos, mi is a Tapa ebben a dologban– a vezeklés? A testünket valamilyen életmódra használjuk. Indiában is, mi mind olyanok vagyunk, – mindenki felkel reggel és pudzsát tart, vagy leül meditálni. Úgy értem, ez magától értetődő, nem kell mondani az embereknek. Mert ez hagyományos dolog Indiában: mindig amikor felkelnek, megfürdenek mindig tartanak valamilyen pudzsát, mindenki. Ha keresztények, akkor is, leülnek imádkozni. A muszlimok, namaaz-t csinálnak (leborulnak). Ez egyfajta gyakorlat, és a családi neveltetés része. Itt úgy találom, hogy a szülők nem vállalnak felelősséget azért, hogy bármit átadjanak a gyermekeknek az önfegyelemről, mert a gyermekek is rendkívül agresszívek. Nem akarnak tudomást venni a dolgokról. Így hát a szülők nem is merik nekik azt mondani, hogy: ”Ez jót tesz neked, kérlek így csináld; jobban teszed, ha meditálsz.” Félnek, hogy talán elveszítik a gyermekeiket, ha ezt mondják nekik. Vagy, “Imádkozz”, vagy “Ekkor kell felkelned”. Nem meritek megmondani nekik, hogy mikor keljenek fel. Nyugaton ez a legnagyobb bűnnek számít, ha azt mondjátok nekik: “Fel kell kelnetek négy órakor.” - ajjaj. Olyan, mint a legrosszabb büntetés. De amint elkezdtek felkelni korán reggel, hozzászoktok majd és aztán korán mentek aludni. Akkor el tudtok korán aludni. A korai felkelés, igazán segítségetekre lesz egész nap. Szóval kezdjétek el ezt a gyakorlatot. Mindannap meditálnotok kell, és ez az oka annak, amiért mindig vannak olyan emberek, bármikor jövök, akikben megint akadály van, valami rosszul működik. Ez rossz, az rossz; mindenütt van valami akadály. Miért teszitek ezt?

Napról napra emelkednetek kell. Napról napra mindig magasabb szinten kell lennetek, és ennek az új neveltetésnek ki kell alakulni bennünk, hogy Szahadzsa Jógik vagyunk. És nem csupán azért vagyunk itt, hogy jót együnk és jól érezzük magunkat, vagy találkozzunk, hanem azért vagyunk itt, hogy azokká a kivételes személyiségekké váljunk, akik szükségesek az emberiség felemeléséhez egy magasabb szintre. Tehát nektek most már felelősséget kell vállalnotok magatokért. Gondoskodnotok kell magatokról és rá kell szólnotok magatokra: "Mr. ez és Mrs. az, kérlek, viselkedj. Ellenkező esetben a Szahadzsa Jóga elveszett számotokra. Nem nagyon fog rajtatok segíteni. Talán mennyiségben növekszünk, de a minőség hiányozni fog; és egyetlen negatív támadás végezhet olyan mennyiséggel, amit túl soknak gondolunk – ez már egyszer megtörtént. Ezért most, mindegyikőtöknek ki kell fejleszteni magában az elkötelezettséget, hogy megtaláljátok, mi a problémátok, és hogyan kell kijavítanotok. Ha ezt minden nap megteszitek, biztosíthatlak benneteket, hogy nem lesz semmilyen problémátok. Nem lesznek gondolataitok, a problémáitok megoldódnak, és egyáltalán nem lesznek bennetek akadályok, mert kitisztítottátok őket. De ha hagyjátok, hogy az akadályok bennetek legyenek, akkor növekszenek, és nagyok lesznek. Tehát egyáltalán ne legyetek letargikusak, ami a meditációt illeti, hanem egy kis idő után már örömmel tegyétek. Nem lesztek boldogok, ha nem meditáltatok. De kezdetben rá kell, hogy vegyétek magatokat, és mondanotok kell magatoknak, hogy meg kell tisztítani ezt a testet; de nemcsak a testet, hanem az elmét, a szellemet is, mindkettőt ki kell javítani. Ahhoz, hogy Isten eszközeivé váljatok, tökéletesnek kell lennetek, tökéletes személyiségnek, különben nem leszünk képesek megfelelő módon elmondani a Szahadzsa Jóga üzenetét.

Sokan azt mondják: "Mi átadjuk magunkat Anyánknak, mi átadjuk magunkat Neki, és az átadás által mindent megkapunk.” De mit adtok át? Egy tiszta szívet, vagy egy olyan szívet, ami tele van mindenféle rossz dologgal? Vagy a szellemet, ami egy nagyon felsőbbrendű tiszta intelligencia? Vagy inkább, teljes arroganciával teszitek ezt? Bár a Szahadzsa Jóga Gangeszként áramlik, nektek mégis egy kancsó mélységével kell rendelkeznetek. Kőből nem lehet vizet fakasztani. A gyerekekre ugyanez vonatkozik. Természetesen, mivel Indiába mennek, biztos vagyok benne, hogy megfelelő szokásokat alakítanak ki, és megfelelő meditációs módszereket sajátítanak el.

Nyilvánvaló, hogy Nyugaton sohasem volt érzékünk az Isteni iránt. Akármi is volt bármi, amit a templomból hoztunk, vagy valamilyen zsinagógából, vagy hasonló helyről, ami csak vasárnaptól vasárnapig tartott, vasárnaptól vasárnapig; a muszlimoknak péntektől péntekig, péntektől péntekig, ennyi. De ez sehová sem vezetett. Nekünk tehát tennünk kell valamit ez ügyben. A problémák semmi perc alatt meg fognak oldódni. Nem kell azon elmélkednetek és aggódnotok: hogyan oldjátok meg a problémátokat. Meg fog oldódni. De ami nem fog megoldódni, az a szokás, amit felvettetek, a letargia szokása. Megérteném, ha Londonban az emberek letargikusak lennének, de nem azok. Rendkívüli módon dolgossá váltak, aktívak, és ugyancsak elkötelezettek. Hogyan érték el mindezt? Csupán azáltal, hogy tudják, ez az elkötelezettség segíti elő a megtisztulást, és hívja életre az erőket. Tegyük fel, hogy ez az eszköz nem tiszta. Nem hallanátok engem, hasznavehetetlen lenne. A mi eszközünknek is tökéletesnek kell lennie, hogy a Szahadzsa Jóga megnyilvánulhasson. Ha nem tiszta, akkor minden tökéletlenségnek dupla hatása lehet; először is rátok van hatással, sohasem érezhetitek a Szahadzsa Jóga minden előnyét, másodszor pedig hatni fog azokra az emberekre, akikkel találkoztok, és fokozatosan rájönnek, hogy valami baj van veletek. "Valamilyen elfojtott őrültség, ez a Szahadzsa Jóga” ezt fogják mondani, mert nem találok semmi nagyszerűt ebben az emberben. Fél lábbal itt van, fél lábbal meg ott.” Amint elkezdtek elmélyedni a lényetekben, el fogtok ámulni, hogy micsoda képességeket tudtok kifejleszteni, el fogtok ámulni saját magatokon. Természetesen vannak áldások, történnek csodák, de gondoljatok a saját képességeitekre. Mire vagytok képesek? Mennyire vagytok képesek tenni emberek gyógyulásáért? Van néhány emberünk Bombayben, és kevesen Punéban is. De ők ott vannak, hogy gyógyítsanak. Néhányan a falvakat járják. Most kérték Tőlem, hogy adjak nekik egy dzsipet, hogy el tudják vinni a zenészeket a falvakba és énekelhessenek, ezáltal elérve, hogy több Szahadzsa Jógi legyen. Amikor azonban visszajönnek, azonnal, akár nappal jönnek, akár éjjel, azonnal megmossák a lábukat a fényképem előtt.

Ugyancsak, hogy megvédjétek magatokat, mindig bhandant kell adnotok magatoknak, állandóan. Nem mondhatjátok: “Most már jól vagyok.” Nem szabad azt mondanotok: “Tökéletes vagyok.” Nem mondhatjátok: “Most már Szahadzsa Jógi vagyok.” Soha, soha ne gondoljátok ezt. Abban a pillanatban, amikor azt gondoljátok, hogy tökéletesek vagytok, végetek van. Tehát, mielőtt elmentek otthonról, rendesen bhandant kell adnotok. Ugyancsak elalvás előtt bhandant kell adnotok. Helyezzétek a figyelmeteket a szahaszrarába és aztán aludjatok. Bámulatos, ahogyan ezek a dolgok működnek. Azonnal tudni fogjátok, hogy valaki meditál vagy sem, azonnal. Olyan ez, mint valaki, aki megfürdette a gyermekét. Bár a gyermeket megfürdette, ő még nem fürdött meg. Meg tudjátok különböztetni a két dolgot egymástól. Ugyanúgy, azokat akik meditálnak minden nap, reggel és este, nem szükséges hozzá sok idő. Annyi időt elpazarolunk felesleges dolgokra. Amikor teljesen megismeritek önmagatokat, és teljesen megértitek ezeket a vibrációkat, csak akkor tudtok megfelelően bánni velük. Mindez a tudás itt van számotokra. Teljesen ingyenes, mint tudjátok, és mindezt a tudást magatokévá tehetitek.

Tehát ne elégedjetek meg ennyivel: "Rendben van, ma vasárnap van, elmegyünk a templomba, vigyük az énekeskönyvet, énekeljük el ezt és ezt a zsoltárt, üljünk le, álljunk fel, üljünk le.” És ugyanúgy megyünk haza. Ma tehát igazán meg akarom mondani nektek, hogy el kell mélyednetek magatokban. És ha nem tudjátok elérni azt a mélységet, akkor középszerűek maradtok. Valójában, ezeket a nagy titkokat az Istennőről vagy az Ő erejéről, nem mondták el olyanoknak, akik nem mélyedtek el. Soha. Csakis amikor teljes egészében elérték az egységet – úgy értem a teljes megismerést, teljes megértést az Isten egységének és a kapcsolatotoknak ezzel az egységgel, teljes mértékben – senki nem tett semmit mielőtt ezt elérték volna. Most azonban a Szahadzsa Jógában, annyira egyszerűen megy, hogy amint megkapjátok az Önmegvalósulást, másoknak is meg tudjátok adni az Önmegvalósulást. Azonnal. Pusztán a kezetek alatt érezni fogjátok, a Kundalini megmozdul. Ráteszitek a kezeteket valakinek a fejére, és látni fogjátok, hogy az illető megkapja az Önmegvalósulást. Ez tény. Ez egyszerűen így működik. Sokaknak azonban ez azt jelenti: "Ó, semmit nem kell csinálnunk. Végül is, Anyánk tesz mindent, máris elértünk valamit.”

Megérthetitek, hogy az Anya csupán egy nagyon jó eszközzel tud dolgozni, és nem egy gyenge eszközön. Most már van néhány nagyszerű Szahadzsa Jógi, akik nagyon elmélyedtek. Kivétel nélkül, bármikor megkérdezem őket, azt mondják: “Anyám, minden nap imádkozunk. Imádkozunk reggel és este, minden módon, minden nap. Vagy megmossuk a lábunkat és leülünk a fényképed előtt, és imádkozunk a fényképedhez vagy reggelente is hasonlóképpen teszünk.” Bámulatos módon, azonnal felismerhetitek őket. Lehet akár hatszáz ember a repülőtéren, de én azonnal tudom, ki az aki minden nap meditál. Mindez értünk van. A Szahadzsa jógát gyakoroljuk, most már az elmúlt több mint húsz évben, és most lépünk be a huszonegyedik évbe, de én készen állok, látjátok, így van, hiszen csak most volt 1970, most meg 1990 van, szóval ez a sok minden plusz kilencvenegy. Olyan sok időnk volt. Természetesen, mondhatom, hogy ti nem akkor kaptátok meg az Önmegvalósulást; de bármikor is kaptátok meg, nem ítélkeztem, hogy meddig jutottatok a felismerésben. Azt mondtam: “Először kapják meg az Önmegvalósulást.” Megkapták az Önmegvalósulást. Tehát ahogy megkapták az Önmegvalósulást, látjátok, hogy azok az emberek, akik igazán felelősséget éreztek, az első naptól kezdve elkötelezték magukat, a legelső naptól. Nem kellett mondanom nekik. Most nem az indiaiakról beszélek, hanem másokról. Mindent megtettek, rengeteget fejlődtek, nagyon sokat. Küldtünk hozzátok indiai fiúkat, indiai lányokat, csak hogy tudjátok, hogy ők is segítségetekre lehetnek a Szahadzsa Jógában. Minden bizonnyal segíthetnek nektek. Megfelelő típusú személyek kellenek, és elámultok, hogy milyenek, teljesen elfogulatlanok, és legkevésbé sem zavarja őket az egojuk. Egyáltalán nincs egojuk. Tehát nem az egotok miatt éritek el mindezt. Azért éritek el, mert keresők vagytok, és most Szahadzsa Jógik lettetek. Meg kell tehát értenetek, hogy ez nem valamilyen anyagi természetű előnyt jelent vagy, hogy valamilyen hatalmat kell szereznem, és efféle; mert ha nem meditáltok, akkor a figyelmetek ezekre a dolgokra terelődnek. Azonnal ilyeneket gondoltok: "Lehetnék én a vezető?” Ha nem, úgy is jó: “Megalázzam a vezetőt?” Hogyan tudnék ártani neki? Hogyan harcolhatnék ezért? Hogyan tehetném meg? Hogyan fordíthatnám így a dolgokat?” Támadással is próbálkoztok. Ha nem lehetséges, akkor néha erőszakhoz is folyamodhattok, vagy felbosszantjátok, mert még nem vagytok, hogy úgy mondjam annyira fejlettek, érettek, bölcsek.

Tehát, amit tennetek kell, hogy... a legelső pillanatban, amikor reggel felkeltek, először is azt mondjátok: “Hadd lássam mi az én feladatom Szahadzsa Jógiként?” Egy kis idő után elkezditek élvezni ezt, mert ez olyan hatalmas erőt fog adni nektek, rengeteg sok tapasztalatot. Azután, csak üljetek le, nagyon alázatos elmével, és először is mondjátok azt: “Anyám, ha van bennem ego, kérlek, távolítsd el.

Anyám, ha vannak kondícióim, kérlek távolítsd el; mert kereső vagyok, teljes valómban, én nem akarom ezeket a dolgokat.” De ha nem meditáltok, akkor ez a Mr. Ego titokban rátok mászik, és talán vezetők akartok lenni, vagy valamilyen követeléssel álltok elő, valamilyen ostoba ego megnyilvánulással, ami sok van itt a Szahadzs Jógába. Ha leírjátok ezeket, nem tudjátok majd abbahagyni a nevetést. Tehát, hogy figyelmeztessétek magatokat, azt mondhatom, hogy az egyetlen módja annak, hogy megvédelmezzétek magatokat, hogy meditáltok reggel és este, és mindig bhandant adtok magatoknak Nagyon fontos szerepetek van és nagyon fontos időben vagytok, rendkívül fontos időben. Fogalmatok sincs róla, hogy a spiritualitás történetében senki sem tudott olyan sokat tenni, amire ti képesek vagytok. Tehát, ha igazán elvégzitek az Antarmana-t, ha valóban magatokba néztek, meditáció közben figyelitek magatokat, a csakráitokat és mindent, és aztán rájöttök erre az önvizsgálatra: "Miért vagyok ilyen?” Csak vonatkoztassatok el magatoktól, és lássátok meg: " Miért vagyok ilyen?” Miért tettem ezt? Miért gondolom ezt? Ki vagyok én?” Amikor választ kaptok ezekre a kérdésekre, tisztában lesztek az értékeitekkel, hogy mennyit értek.

Nem tudom, hogyan hangsúlyozzam jobban, mennyivel jobban kell még hangsúlyoznom, a mindennapi meditáció fontosságát. Mint azok a hirdetések, minden nap csak bombázzák a fejeteket, hogy: "Vedd meg ezt, vedd meg azt, vásárolj, vásárolj, vásárolj." Ez működik. Ugyanígy, minden nap kell bombáznotok magatokat: “Most meditáció. Meditálj. Meditálj.” Aztán meglepődtök majd, hogy amikor kimentek, valami szépet fogtok látni; azonnal gondolatmentes tudatosságba kerültök. Nem kell tennetek érte. Ahogy találkoztok egy Szahadzsa Jógival azonnal gondolatmentesek lesztek; a másik ember is, mindketten. Mindent élvezni fogtok, egészen más módon. És olyan csodálatos érzések jelennek meg, olyan csodás biztonságérzet alakul ki, hogy meglepődtök: "Hogyan lehetnék én ilyen? Hogyan érezhetném ezt a biztonságot, ami ilyen csodálatos módon nyilvánul meg?” Mert ha, mondjuk, megmosakodtok és tiszták vagytok – egyszerű dolog, a mindennapi életünk – akkor, mielőtt megérintetek bármit, vigyáztok, hogy ne piszkolódjatok be. Ha van egy szári, ami piszkos, teljesen koszos, akkor, hogy van még rajta két folt vagy száz folt, egyáltalán nem számít. De ha teljesen tiszta, akkor a leghalványabb folt miatt is aggódtok, mert mindenki látni fogja. Ugyanígy addig amíg nem tisztítjátok meg magatokat minden nap, nem fogjátok tudni, hogy mi a baj veletek. Remélem, hogy teljes figyelmet fogtok fordítani arra, amit ma itt mondtam, teljes figyelemmel a benső lényeteken, ami kifelé sugárzik, tanúként szemlélve önmagatokat. Csak figyeljétek meg, hogyan beszéltek másokkal: "Miért beszélek így? Miért kell beszélnem?” És akkor elkezditek majd megérteni, hogy mindezek mögött valamiféle furcsa dolog zajlik az agyatokban, és ezt az agyat kell helyretenni, – nagyon fontos. Aztán, a nap végén tudnunk kell: "Milyen jó dolgokat tettem a Szahadzsa jógáért?” Ugyancsak ráébredhetünk, "Hogyan nem voltam méltó a Szahadzsa Jógához?” Ha lehet, arra is rájöttök: “Meddig jutottam ezekkel az erőkkel a Szahadzsa Jóga terjesztésében? Mire vagyok képes?” Ez igazán figyelemreméltó, mert ahogy mondtam nektek, Ausztriában van néhány fiú, akik állandóan a Szahadzsa jógát kutatják. Elolvasták Adi Shankaracsarja könyvét, amit még én sem olvastam. Minden ilyesmit elolvastak, hogy megtudják, meddig jutottak, és ennek eredményeképpen ők maguk fejlődtek, nagyon, nagyon mélyre jutottak saját lényük megismerésében; látjátok, ahogyan fejlődtök, egyre jobban elmélyedtek, mélyen, mélyen, elámultok, hogy minél nagyobb mélységekbe juttok el, mégsem fogtok felvágni ezzel, nem lesztek nagyképűek. Csak sugározni fogjátok. Mint amikor egyszer, egy úriember jött a házamba, és azt mondták, “Anyánk, valami hűvös jött be. Úgy tűnik, hogy valami hűvösség jött be. Igen, igen, hűvös jön.” A férfi semmit nem mondott, semmit nem csinált. Csak besétált a házba: "Valami hűvösség jött be.”

Az ember egyszerűen érezte, tudjátok; mint amikor az erdőben jártok, és néma csend van, még a madarak sem csiripelnek, akkor tudjátok, hogy egy tigris ül ott. A tigris nem csinál semmit: lehet, hogy épp alszik szegény pára. De az egész hely megdermed a jelenlététől, értitek. Ugyanígy, egy Szahadzsa Jógi, bárhol jár, kitűnik. Nézzétek ezeket a szenteket, azt sem tudták, hogyan kell felemelni a Kundalinit, de nagyon tiszta emberek voltak. Sohasem emelték fel senkinek a Kundalinijét. Sohasem adtak Önmegvalósulást senkinek. Rendkívül tiszta emberek voltak. Semmi tisztátalanság nem volt bennük. És mégis, mennyi mindent alkottak: micsoda költészetet, micsoda munkát, micsoda spirituális eszméket, milyen dolgokat mondtak; úgy értem, hatalmas – nagy mélység van mindenben, amit tettek, olyan hatékonyság.

Mi most azért vagyunk itt, hogy elérjük spiritualitásunkat, nem azért, hogy pénzt szerezzünk, sem azért, hogy pozíciót szerezzünk, hatalmat – semmit. Azért vagyunk itt, hogy elérjük spiritualitásunkat, és ebben a spiritualitásban minden benne van. A megelégedettség, minden ott van. Ez hatással lesz a gyermekekre. Hatással lesz a környezetünkre, minden módon, és a személyiségre. Tehát nem csak az a kérdés, hogy egyénenként megtegyük ezeket a dolgokat, hanem kollektíven tegyük. A közösségnek csodálatos dolognak kell lennie. Tehát, azt kell mondanom, hogy egy Asramban, közös meditációt kell tartani. Ausztriában korán reggel csinálják, négy órakor, kollektíven. Tehát tudják, hogy hányan vannak ott, hányan hiányoznak, és így tovább. De én azt mondtam: “Ne mutogassatok egymásra. Majd meglátjuk.” Amikor azok, akik így meditáltak, magasra emelkednek, a többiek elkezdik követni őket. Ne gondolkodjatok hát mások felől: ő mikor kelt fel. Rólam van szó; nekem magamra kell figyelnem. Ez nagyon önző dolog: Szvart. Tudnotok kell a Szva jelentését – ez az önzőség – és ha tudjátok, hogy ezt jelenti, akkor nem törődtök vele, akárki akármit mond, bárki bármit próbál tenni. Tegyük fel, hogy a férjed furcsa: "Ó, nem számít. Majd helyrejön.” Tegyük fel, hogy a feleséged furcsa: "Nem számít, rendbe fog jönni. Semmi nem fontos. Számotokra, ez a legfontosabb dolog, amit tennetek kell, és mindazok, akik így gondolkodtak és így cselekedtek, mindenekfölött álltak. Semmi sem tudja letörni őket.

Ma van tehát az első nap Brisbane-ben. Megáldalak titeket, hogy teljesen megérthessétek önmagatokat, miért vagytok ezen a földön, és milyen nagyszerű munkára vagytok hivatottak. Mindegyikőtök képes rá. Mindegyikőtök meg tudja tenni, de ti ... kérlek titeket, hogy sajátítsátok el ezeket a tulajdonságokat, amik már ott vannak bennetek. Úgy értem, nem is azt kellene mondanom, hogy “sajátítsátok el”, hanem nyilvánítsátok ki azokat, és amint elkezditek kinyilvánítani, meglátjátok, hogy milyen lesz a természetetek. Mi gondoskodni fogunk a gyermekeitekről; ne aggódjatok.

Isten áldjon titeket.