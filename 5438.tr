27 Ocak 1980
Talk to Sahaja Yogis
Bordi (India)
Dönüşüm, Bordi seminerinde verilen Sabah Tavsiyesi, Sahaja Yogilerle Sohbet, Bordi (Hindistan), 27 Ocak 1980

Herkes buraya geldiği zaman kendisini çok iyi hissediyordu, mutluydu ve vibrasyonların iyi olduğunu hissediyorlardı. Ama bu öyle değildi. Bu yüzden uyanık olun, birbirinizden sizi kontrol etmelerini isteyin, bu konuda alçakgönüllü olun. Kendinizi kontrol etmeye devam etmelisiniz. Kendinizi kontrol etmedikçe, neden catch ettiğinizi nasıl bileceksiniz? Başkalarından sizi kontrol etmesini isteyin ve bu konuda alçakgönüllü olun, çok alçakgönüllü olun. Hiçbir şeyi hafife almayın, çünkü kendimizi dönüştürmedikçe Sahaja Yoga sizin için bir anlam ifade etmez. Görüyorsunuz, Sahaja Yoga'nın ifadesi, bu radyo, bu transistör (yarı iletken bir elektronik devre elemanı) veya bu hoparlör gibi çok maddi bir şekilde olabilir. Sahaja Yoga'nın, sadece enerjiyi bize aktarmak olmadığını bilmeliyiz, diğer tüm maddi şeyler sadece enerjiyi aktarırken Bu mikrofon enerjiyi aktarıyor, bu transistör enerjiyi aktarır ve diğer tüm bu tür şeyler enerjiyi sadece aktarır. Hiçbir şey onların içine girmez. Tıpkı... bir sanatçı şarkı söyler ve radyoya hiçbir şey geçmez. Aynı şekilde, Kundalini bir şekilde ana kaynağa bağlandığında gücümüz akmaya başlarsa, o da işini yapmamış olur, siz de kendinize hak ettiğiniz değeri vermemiş olursunuz. Bu yüzden, Ganges'in akıttığı şeyi siz içinize çekmeli, onu özümsemeli ve kendinizi dönüştürmelisiniz. Ganj akıyor olabilir, ama taşlık bir alandan akıyorsa, taşlar Ganj nehrinden bile hiçbir şey emmeyecektir. Ama verimli topraklardan akıyorsa, herkes o suyu kullanacaktır. Bu yüzden, kendinizi dönüştürerek Kundalini'nizi kullanmalısınız. Dönüşmeye çalışın. Ne kadar dönüştüğünüzü görün. Şimdi, Kundalini ile ilgili beklentiler o kadar, o kadar Sahaja oluyor ki - Bunu çok komik bir şekilde adlandırıyorlar, - insanlar Kundalini'nin kendi kendine çalışması gerektiğini düşünüyorlar, biz ise her iki tarafta yerinde duran taşlar gibiyiz ve Kundalini çalışacaktır, Bu çok, çok yanlış bir düşünce. Ganj Nehri akıyorsa, nehre siz gitmelisiniz. Testilerinizi doldurmalısınız, güzel testileriniz olmalı; onları taşımalısınız; onları eve getirmelisiniz ve sonra bu suyu, yemeğinizi, evinizi zenginleştirmek için kullanmalısınız. Aynı şekilde, eğer kendinizi dönüştüremezseniz, eğer kendinizi değiştirmezseniz, o zaman bu Kundalini sadece ince bir hat / çizgi gibi akacak ve siz sürekli onu yakalamaya çalışacaksınız ve pek bir ilerleme olmayacaktır. İlerleme dışarıda gösterilmelidir. Sabah akşam mantralar söyleyerek çok şey başaracaklarını düşünenler, ne yazık ki yanılıyorlar; o zaman her şey mekanik hale gelir. Pek çok insan sürekli mantralar söyleme alışkanlığına sahiptir. Bu bir alışkanlık değildir. Mantralar sizin çakralarınızı açmalıdır, aksi takdirde hiçbir anlamı yoktur. Mantralar, önemli noktalarda, büyük bir saygı ve anlayışla doğru bir şekilde kullanılmalı ve onların çakralarınızı açmalarına izin verilmelidir, böylece Kundalini olarak bilinen o muhteşem şeyin suyunu içebilirsiniz. En büyük lütuf, O'nun sevgisiyle size gelecektir. Ancak insanların yaptığı gibi, hiçbir dönüşüm olmamalıdır. Egonuzla özdeşleşmişseniz ve "oh, sen iyisin" diye düşünüyorsanız, ne yazık ki yanılıyorsunuz. Kendi içinizde tamamen dönüşüm geçirmelisiniz. Bazı insanlar, koşulları değiştiğinde kendilerini çok iyi hissederler ve "oh, en yükseğe ulaştım" diye düşünürler. Bu böyle değildir, sadece koşullar değişmiştir, sadece atmosfer değişmiştir ve bu da size sanki büyük bir şey başardığınızı hissettirir. Nerede olursanız olun bunu başarmalısınız. Bu korunmalı ve orada olmalısınız. Ama daha sakin bir yere gelerek daha fazla dikkatinizi verebilirsiniz, bu yüzden buradasınız. Ama buraya gelerek, sadece kendinizi iyi hissedip "ben her şeyi başardım" diye düşünürseniz, o zaman... ne yazık ki yanılıyorsunuz. Bu atmosferin içinde büyümelisiniz; Buraya, büyümek ve değişmek, tamamen farklı bir insan olmak için geldiniz. Egonuzla özdeşleşmeyin ve hissettiğiniz bir şeyle tatmin olmayın. "İyi ve güzel hissetmek", şeylere bu şekilde bakmamalısınız. Kendinizi dönüştürmeli ve kendiniz şunu görmelisiniz: Nasıl davranıyorsunuz? Olaylar hakkında ne hissediyorsunuz? Olaylar karşısında yeni bir bakış açısı mı ediniyorsunuz, yoksa edinmiyor musunuz? Egonun önündeki en büyük engel, inatçılıktır, kendi inatçılığınızdır. İnatçı insanlar son derece zordur ve onlar inatçılıklarıyla gurur duyarlar ve "Evet, ben inatçıyım" demeye devam ederler. Ne yapmalı? Eğer bu tür saçma sapan şeylerle gurur duyuyorsanız, o zaman bu taşların yükünü kafanızda taşırsınız - bu hayat, gelecek hayat ve yaşayacağınız birçok hayat boyunca. Tüm bu taşlar derhal atılmalı ve silkelenilmelidir, çünkü siz kendi güzelliğinize ulaşmalısınız. Bir çiçeğin gereksiz olan her şeyi nasıl silkelediğini, nasıl açtığını, başını dışarı çıkardığını, sadece başkalarına koku vermek için açıldığını gördünüz. Eğer başkalarına koku vermek istiyorsanız, içinizdeki ne kadar koku var? İçinizde, başkalarına koku verecek kadar koku var mı? İşte bunu bulmak ve bunu yapmak zorundasınız. Her şeyden önce: Başkalarını siz ne kadar sevebilirsiniz? Bir koca, eş, çocuk, baba, anne olarak görevlerinizi ne kadar yerine getirebilirsiniz? Sahaja Yoga'yı insanların anladığı gibi, havada bir yerde asılı kalıp "Ben iyiyim" diyorsunuz. Elbette zor insanlar ve zor ilişkiler vardır, ama bir Sahaja Yogi tüm bu konulara çok tarafsız bir bakış açısıyla yaklaşmalı ve var olan tüm sorunları düzeltebilmeli ve ailesinde ve çevresinde Sahaja olmayan insanlara karşı çok güçlü ve sert bir tavır sergilemeli ve onlara "Ne yapıyorsunuz? Hayatınız boyunca bu böyle mi devam edecek ve bu şekilde mi öleceksiniz? Başınızdaki tüm bu yükü mü taşıyacaksınız yoksa ondan kurtulacak mısınız" diye onları azarlayabilmelidir. Ama her şeyden önce, siz kendiniz iyi olmalısınız. Şimdi, varlığımızda, sol taraftan sağ tarafa gelen ve geriye doğru giden manas var ve ayrıca sağ taraftan sol tarafa gelen ve beyinde öne doğru gelen, sol tarafta hareket eden ahankara, yani ego var. Bu iki şey, iki şey, ego ve süperego, manas ve ahankara, bu ikisinin arasında buddhi vardır, zeka / akıl, bu ikisinin arasınndadır. Ancak bu akıl, bilgelikle, subuddhi ile dengelenmezse çok tehlikeli olabilir ve o yaptığınız her şeyi kaydeder. Ne yaptığınızı bilir. Ancak egonuzla veya süperegonuzla özdeşleşirseniz, buddhi çok uzağa gidemez. Başlangıçta size "Bu yanlış, oraya gitmemelisin, bunu yapmamalısın" demeye çalışabilir, ama sonra sessizleşir. Bu yüzden aklınız konusunda da çok dikkatli olmalısınız. Aklınız aniden sessizleşir; size yardımcı olmaz. Sonra ego veya süperego kontrolü ele geçirir. O zaman tüm düşünceleriniz, tüm anlayışınız egonun çizgisine göre ilerler, ego çizgisine göre gider ve siz de buna uyarsınız ve nereye gittiğinizi, ne yaptığınızı bilmezsiniz. Bu durumda, biz bu yerde, çok iyi bir Sahaja Yoga seansı yapmaya karar verdik, buradan ayrıldığımızda ne kadar değişmiş olacağımızı bilmek hepimiz için önemli. Aksi takdirde, her seferinde bir puja, bir havan, bir şeyler vardır; ve bizim içimizdeki ilerleme nedir - İşte bunu görmeliyiz. Bir karıncanın bir dakika içinde hareket ettiği kadar mı, yoksa çok daha fazlası mı? İlerleme yavaş çünkü kendimizi dönüştürmek istemiyoruz. Her an kendinizi dönüştürdüğünüzü görmeye çalışın. Bir su aygırı gibi yaşayan insanlar gördüm, böyle yaşayan insanlar gördüm. Sırtlan gibi yaşayanlar sırtlan gibi kalacaklardır. Onlar kendi kimlikleriyle kalmaya devam ediyorlar ve bundan dolayı çok mutlu oluyorlar, ki bu çok yanlış bir şeydir. Çiçekler gibi açmalısınız, açmalısınız. Kendinizi değiştirin, kendinizi dönüştürün! Bu dönüşümün size faydası olacaktır. Bu, yeni bir yaşam boyutuna geçiş yapmak gibidir. Bu geçiş gerçekleşmedikçe, hayatınızın bir anlamı olmaz, Sahaja Yoga sizin için bir anlam ifade etmez. Bu dönüşümü gerçekleştirmek için elinizden gelenin en iyisini yapın - hayatınızın her dakikasında - o zaman hayatın zenginleşmesine hayret edeceksiniz. Ne denediysem denedim, şu anda sizi epeyce temizledim, sanırım. Sizi baştan aşağıya temizledim - oldukça fazla, değil mi? Ama buna rağmen, şimdi bunu orada tutmak size kalmış. Her şeyden önce, dikkatinizin doğru olduğunu sanmıyorum. Bu yüzden sağ Nabhi ve karaciğerde catch ediyorsunuz. Dikkat bir tarafta olmalı, ama başınızı hareket ettirmeye, dikkatinizi hareket ettirmeye devam ederseniz, Nirvichara'da olamazsınız. Nirvichara'da kalmak için, önce dikkatinizi sabit tutmalısınız ve bu sabit durma hali sağlandığında, sadece Nirvichara olduğunuzu görmeniz gerekir. Tüm düşüncelerinizi Nirvichara'nın bu akışına koyun ve bu, probleminizi çözecektir. Ancak dönüşüm, kendinizi gördüğünüz kesinlikle olumlu bir aşamadır. Kendinizi görürsünüz, kendinizi görürsünüz; kendinize, diyelim ki, Nirmala dersiniz. Sonra dersiniz ki, "Oh, Nirmala, Şimdi, olaylara bakmanın yolu bu mu?" Dönüşüm, sizi gören o Benlik ile kendinizi özdeşleştirmektir. Böylece, o Benlik ile özdeşleşmeye ve bu benliğe, yani Nirmala olana bir şey ifade etmeye başladığınızda, ayrılırsınız; dönüşüm gerçekleşir. Çünkü önce görmelisiniz, ondan sonra o benlikle özdeşleşmelisiniz, böylece kendi içinizde bir dönüşüm olur. Aksi takdirde, sadece içinizde bir enerji taşıyacaksınız, bununla küçük mucizeler yapabilirsiniz - Kundalinileri yükseltebilirsiniz. Ama ya siz? Olduğunuz yerde kalacaksınız. Bu yüzden, böyle bir yere geldiğimizde, Sahaja Yoga için hiçbir değeri olmayan, tamamen dışsal bir şeye kapılmamamız önemlidir. Daha sonra size, farklı güçlerinizi nasıl yükselteceğinizi anlatacağım, ama şu anda, bence, karar vermeliyiz, buradan tamamen yeni kişiler olarak dönüşmüş olarak ayrılacağız.

Tanrı sizi kutsasın.