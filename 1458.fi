Birthday Puja. Melbourne (Australia), 17 March 1985.

Tunnen suurta iloa, kun saan nähdä teidät kaikki juhlimassa Syntymäpäivääni. Ja meillä on myös kansallinen juhlapäivä tänä päivänä. Se on hyvä yhdistelmä näin maaliskuussa. Tämä on kevään aikaa Intiassa – Madhumas, ja siitä lauletaan, Madhumas. Ja kuten tiedätte, 21. maaliskuuta on myös kevätpäiväntasaus, joten silloin tavallaan on tasapaino. Silloin ollaan myös kaikkien horoskooppimerkkien keskellä. Minun oli mentävä niin monen asian keskelle. Minä synnyin Ravun kääntöpiirillä, niin kuin te asutte täällä Kauriin kääntöpiirillä, ja Ayers Rock sijaitsee Kauriin kääntöpiirillä, aivan sen keskellä. Oli työstettävä niin monien asioiden yhdistelmiä. Ylösnousemuksen perusperiaate on olla keskellä, pysyä tasapainossa, elää keskellä maryadojen, hyveiden lakien mukaan. Periaate on pysytellä keskellä, rajojen sisällä.

 

Mitä tapahtuu silloin, jos emme pidä kiinni rajoista, maryadoista? Silloin joudumme epätasapainoon. Jos pitäydymme maryadoissa, emme koskaan joudu epätasapainoon. Monet kysyvät: “Miksi pitää olla maryadat?” Esimerkiksi meillä on tässä kauniissa ashramissa maryadat, rajat, ja teidän kimppuunne hyökätään joka puolelta, Voidin joka puolelta. Jos menette Voidin ulkopuolelle, joudutte epätasapainoon. Siksi on pysyteltävä rajojen sisäpuolella. On vaikeaa pysyä rajojen sisäpuolella, jos on kaksi ongelmaa: toinen on ego ja toinen superego. Lännessä superego ei ole niin suuri ongelma. Ongelma on ego, ja sillä on nykyään hyvin hienojakoiset toimintatavat. Näen, kuinka monimutkaisia egoja on olemassa. 

 

Yksi on karkea, Ajatholla Khomeinin -tyyppinen, kuiva, ilmiselvä, kaikki paheksuvat sellaista. Yksi muoto on tällainen; ihminen joko korjaa itseään tai tuhoutuu täysin. Jos tyhmällä ihmisellä on ego, hän käyttäytyy tyhmästi vain siksi, että ei tiedä, kuinka kätkeä ego hienostuneisuuden lomaan. Länsimainen ego on äärimmäisen hienostunut; kieli ja kaikki käytös on hyvin hienostunutta. Englanniksi sanotaan: “Pelkäänpä, että minun on läimäytettävä sinua.” “Olen pahoillani, mutta minun pitää tappaa sinut.” Se on niin kieroa, että heti kun on sanonut “olen pahoillani”, se tarkoittaa, että koko asia on kuorrutettu suklaalla, eikö niin? Teidän pitää ymmärtää, että se on naamiointia. Meidän on kohdattava itsemme sellaisina kuin olemme, emme voi kohdata jotakin muuta. Juuri tämä on seurausta hienostuneisuudesta, kun vältämme itsemme kohtaamista. Tänään on kuitenkin juhlapäivä, joten meidän pitää ymmärtää huumorilla, mikä tämä typerä, egoksi kutsuttu asia on. Hyvin huumorintajuisesti, eikä vakavamielisesti, sillä en halua, että alatte jälleen tuntea syyllisyyttä. 

 

Aamulla jo kerroin, kuinka ego muuttuu Vasemmaksi Vishuddhiksi. Jo ennen kuin saavuin tähän saliin, ja huomioni oli täällä salissa, tunsin suuren kyhmyn tässä - se tuntui kauhean kipeältä, kiduttavalta. Se on tuntunut tässä koko sen ajan, jonka olen ollut Lännessä. Voitteko kuvitella? Eikä se ole lähtenyt pois. Tämä chakra on toiminnassa koko ajan, tämä Vishnumayan chakra on todella väsynyt. Meidän pitää oikeastaan nähdä asian fyysinen puoli, se on tärkeää ymmärtää. Jos meidät on lapsesta saakka opetettu tällaiseen yhteiskuntaan, jossa on oltava ulospäinsuuntautunut, pitää saavuttaa jotakin, menestyä tai muuta sellaista, niin silloin ihmiseen istutetaan sellainen ajatus vahvuudesta, että suvaitseminen on heikkouden merkki. Kuvitelkaa, että kristittyjen kansojen paras puoli olisi jotain sellaista, että “Sori, minun täytyy nyt tappaa sinut”. Kristityillä on nähkääs sellainen teoria, että mitään ei suvaita, se on heikkoutta. 

 

Se on heikkouden merkki, jos annat jonkun dominoida itseäsi. Jos olet sellainen, et ikinä tule menestymään. Vasta sitten, kun on jonkun riivaama, voi totella. Näin se on. Jonkun täytyy ottaa sinut valtaansa, täydellisesti valtaansa, kuten Hitler, sitten voit olla kuuliainen. Mutta muuten kaikilla on suuri ego, niin kuin roskien kerääjällä, josta kerroin. Jokaisella on valtavan suuri ego, jokainen haluaa tehdä oman mielensä mukaan. Jo pienestä pitäen lapsia hemmotellaan liikaa, heidät hemmotellaan täysin piloille. Koko ajan heitä halaillaan ja pidetään sylissä, ja tehdään kaikki heidän eteensä; lapset menevät piloille. Lapsista tulee todella itsekeskeisiä, ja kaiken lisäksi, jos heille kerrotaan, että ei pidä suvaita mitään, heistä tulee tottelemattomia. 

 

Silloin ei tiedä, miten toisia olisi toteltava. Ego ei tiedä miten totella, koska se on heikkoutta, tottelevaisuus on heikkoutta. Tällä ego-parallakin on omat rajansa. Ego on kuin ilmapallo, ja sillä on rajansa. Se halkeaa, kun ihminen lamaantuu, ja silloin se puhkeaa. Mutta se on myös joustava. Jos ego menee liikaa superegon päälle, silloin superego voi myös alkaa laajeta. Päästäkseen eroon egosta, ihmiset alkavat juoda ja käyttää huumeita, että saisivat työnnettyä sen takaisin, eli he alkavat kasvattaa superegoa, että ego tulisi alas. Ihmiset heiluvat näiden kahden välillä ja tuloksena on krapula. Se heiluu tällä tavalla, näin se toimii. 

 

Tämä on nykyaikainen ratkaisu egoa vastaan. Muuten egoa ei voi kestää. Jos joku ojentaa sinua jostakin, niin sen sijaan, että kohtaisit asian - oletetaan, että et löydä Minulle juomalasia, otetaan tällainen yksinkertainen asia - alat murjottaa. Miksi? Miksi alkaisit murjottaa sellaisesta? Koska on olemassa toinen paikka, jonne ego voi mennä sinussa. Täällä se joutuu kosketuksiin Vishuddhin kanssa. Jos egoa painetaan toiselta puolelta, se menee Vishuddhin alueelle. Silloin Vasen Vishuddhi alkaa vaivata, ja se johtuu täysin egosta. Uskokaa, se on puhdasta egoa, koska sillä ei ole mitään muuta tietä, niin se menee sinne, ja se saa sinut murjottamaan ja ajattelemaan. 

 

Ajattelet ja ego vain lisääntyy, vasen puoli täyttyy, ja alat murjottaa, etkä koskaan kohtaa asiaa. Käytännön tapa vakiinnuttaa keskitie, on olla todellisuudessa. On kehitettävä itselleen tapa toimia. Jos esimerkiksi joku asia on mennyt pieleen, sanokaa itsellenne: “Kyllä, pieleen meni, koska tein virheen. Hyvä, miksi tein virheen? Sen ja sen asian takia, joten ensi kerralla en enää tee sitä.” On niin helppoa mennä siihen, että välttelee kaikkea, ja joutuu vasemmalle ja nauttii, kun ego on surullinen. Se on haluille antautumista. Ja muut vielä myötäilevät: “Voi, hänellä on paha olla ‘Olen pahoillani, kun tapoin sinut’ -tunteen takia. Hän on niin pahoillaan siitä.” Kyllä, näin pitkälle on menty länsimaisten ihmisten mielissä, että on lakeja, jotka antavat anteeksi ihmisille, joille ei koskaan pitäisi antaa anteeksi. Ihmisille annetaan anteeksi myös tämän joutavan Vasemman Vishuddhin vuoksi, joka vie vain syvemmälle vasemmalle. 

 

Sellaisia ihmisiä kohtaan tunnetaan myötätuntoa, joille ei pitäisi antaa anteeksi. Kuten se mies, joka murhasi monia ihmisiä, ja laittoi heitä kaasukammioihin. Hän on nyt pidätettynä ja saa vastata teoistaan, ja häntä pidetään vankina jossain, ja kaikki piti pitää hyvin salassa, ja kaikkea sellaista. Tällaisen koiran säilyttäminen hengissä, sitä englantilaisten oli vaikea ymmärtää. He pitävät siellä säilössä vain tätä yhtä vankia. Olen unohtanut hänen nimensä, mutta kauhea mies, kuka sitten olikin. Hän on ollut vankina kauan, ja hän on jo vanha – antaa hänen kuolla siellä, miksi häntä pitäisi sääliä? Antaa hänen kuolla sinne. Hänhän on tappanut niin paljon ihmisiä. Mutta ei, eihän niin voi tehdä. 

 

Tätä koiraa pitää säilyttää siellä, vaikka hän kuluttaa kaikkien ihmisten rahoja, vaikka hän on tappanut tuhansittain ihmisiä kaasukammioissa. Hän on ollut niin kauhea ihminen, että hän ei ansaitse mitään sympatiaa. Jumalaisten lakien mukaan hänet olisi tuhottu hetkessä. Hän menee päivä päivältä huonompaan kuntoon, mutta edelleen voi lukea myötätuntoisia artikkeleita hänestä. “Mitä pahaa hän enää voisi tehdä? Eikö häntä jo voisi jättää rauhaan?” Tällä tavalla te joudutte kauheiden ihmisten käsiin, etenkin Vasemman Vishuddhinne kautta. Vasen Vishuddhi ei siis ole mitään muuta kuin pelkkää egoa, ja sitten pää alkaa vääntyä näin, ja ihminen alkaa kävellä tällä tavalla. Vaikka Vasemmasta Vishuddhista koituu monia fyysisiä ongelmia, niin kaikkein pahin on mielenvikaisuus. Äskettäin joku kertoi, että Amerikassa neljänkymmenen iässä ihmisistä tulee yhtäkkiä mielenvikaisia. Se on hyvin laajalle levinnyt sairaus, niin kuin tämä kauhea sairaus, jota kutsutaan AIDSiksi, joka leviää nopeasti. 

 

Äitinänne Minun on nyt kerrottava teille hyvin selvästi, että tällä tavalla tämä kamala Vasen Vishuddhi toimii. Älkää päästäkö itseänne sinne. Teissä on ego, ja siksi teillä on myös Vasen Vishuddhi, kohdatkaa itsenne. Tänään Warren tuli kertomaan Minulle ajatuksestaan, että “Kun kuljemme Intiassa, niin mietimme, että kun ihmisille ehdottaa jotain, niin he sanovat aina ensin: ‘Ei, ei.’” Oikeastaan tämä ’Ei, ei’ on siksi, että meidät on kasvatettu eri tavalla. Katsokaas – jotta osaisimme kohdata asiat, meidät on kasvatettu siihen. Siksi intialaiset eivät koskaan tunne syyllisyyttä. Jos he kuitenkin tuntevat, silloin he ovat länsimaistuneet. He eivät koskaan tunne syyllisyyttä. Silloin, kun he sanovat jollekin asialle “Ei”, niin 99 prosenttia - eivät kaupungissa asuvat, sillä he ovat länsimaistuneet, koska länsimaalaiset ovat näyttäneet hyvää mallia - mutta kylissä asuvat. Katsokaas, he sanovat itselleen, “Ei, ei, miten minä olen voinut tehdä tällaista? 

 

Hyvä on, jos olen tehnyt, niin nyt korjaan sen.” ’Ei, ei,’ se alkaa aina sanoilla ’Ei, ei’. Mutta jos länsimaalainen kuulee tämän ’Ei, ei’, hän ajattelee: “Hän vain kolhii egoani.” Ego on edelleenkin siellä dominoimassa muita, vieläkin se ajattelee, että länsimaalaiset ovat parempia organisoimaan, vieläkin se ajattelee, että länsimaalaiset ovat puhtaampia, korkeampia kuin muut. Kaikkea tällaista ego ajattelee, ja pönkittää teitä, ja elätte siellä kaiken yläpuolella kuin paisunut ilmapallo tai rengas, joka pitää pinnalla, ja ette halua päästää ilmaa ulos, koska silloin vajoaisitte omaan itseenne. Ihminen elää sen varassa ja alkaa ajatella, että tietää asiat paremmin. Ja jos joku sanoo jotakin vastaan, silloin hän tuntee itsensä loukatuksi, eli Vasen Vishuddhi jälleen. Jos Äiti sanoo jotakin, taas Vasen Vishuddhi. Länsimaalaisina teillä kaikilla on siellä valmiiksi tehtynä pussi; meidän pitää kohdata itsemme sellaisina kuin olemme. Se pussi on siellä valmiina mitä tahansa sanonkin. Vaikka sanon asioista, teidän ei pidä tuntea syyllisyyttä. Katsotaanpa nyt, älkää tunteko syyllisyyttä. 

 

Olkaa Hengessänne, niin näette itsenne, ja voitte puhdistaa itsenne. Jos näette asiat Hengen näkökulmasta, saatte puhdistettua itsestänne kaiken, mitä olette keränneet niin kauan aikaa. Sen sanon, että Vasen Vishuddhi on länsimaitten ongelma. Kaikki ongelmat syntyvät Vasemmasta Vishuddhista. Mutta ihmiset eivät millään tavalla tunne itseään alistetuiksi, vaan päinvastoin, minä hetkenä tahansa Vasen Vishuddhi voi syöksyä takaisin egoon. Olen huomannut, että tämä on lännessä hyvin yleistä, ihmiset painavat suoraan eteenpäin ja kaikki on hyvin. Jopa Intian kaupungeissa olen nähnyt sellaista – jos ihmiset pääsevät luottamustehtäviin, niin yhtäkkiä he ‘hyppäävät hevosen selkään’. Sanoin: “Mistä he saivat päähänsä hypätä hevosen selkään, mistä tämä ego putkahti esiin?” Kaikki on ollut täällä tallessa, ja heti kun he pääsivät luottamustehtäviin, se tuli esiin, ja he istuivat hevosen selkään kuin runon John Gilpin, ja menivät täyttä laukkaa, ja katsoin heitä ja ihmettelin, minne he oikein ovat menossa? Juuri äsken he olivat siinä ja nyt ovat hävinneet. Katoamistemppu. 

 

En voi käsittää, miksi näin tapahtuu. Mutta tutkiessani tätä ongelmaa, ja juuri ennen kuin tulin sisään saliin, huomasin, että teidän Vasen Vishuddhinne menee epäkuntoon. Katsokaa lapsia. Heitä ei pidä jo pienestä opettaa sanomaan koko ajan: “Anteeksi, anteeksi.” Intiassa asuvat parsilaiset ovat oppineet hyvin paljon teeskentelyä länsimaalaisilta. Aamuisin emme koskaan halua nähdä parsilaista, koska hän tulee jo aikaisin aamulla ja aloittaa: “Anteeksi. anteeksi.” Se ei ole suotuisaa. “Maafkaro, Maafkaro”, näin he sanovat. “Baba, tule iltapäivällä uudestaan, nyt ei ole sopiva aika, älä aloita tällaista heti aamulla.” Me emme puhu näin, se ei ole suotuisaa. Jos avaa oven, siellä seisoo joku ja sanoo: “Maafkaro.” Mitä nyt, mitä minä olen tehnyt? Mitä sinä olet tehnyt, kun puhut tuolla tavalla. 

 

Koko ajan anteeksipyytelevänä. Minkä vuoksi? Eivät ihmiset halua nähdä anteeksipyytelevää naamaa heti aamulla ensi töikseen, eiväthän? Mielummin joku miellyttävämpi, mukavampi aamutervehdys, kuin: “Maafkaro, maafkaro, anteeksi, anteeksi, anteeksi.” Yleisesti ottaen emme halua tavata parsilaista aamuisin syystä, että jos heidät tapaa aamulla, niin koko päivä on pilalla, kun on tavannut tällaisen anteeksipyytelijän. Mutta se ei ole anteeksipyyntö, he ovat hyvin egoistisia ihmisiä. Jos tutkii heidän luonnettaan, näkee, että he ovat hyvin egoistisia. Tämä meidän on ymmärrettävä: kun haluamme ruveta korjaamaan egoamme, meidän on käytävä siihen heti käsiksi. Me emme ole egoja, me olemme Henki. Heti käsiksi. “Ahaa, ymmärrän. 

 

Tein siis väärin, mutta minä en tehnyt sitä, vaan tämä keho. Mutta nyt: ei, ei, en tee sitä enää.” Sanokaa itsellenne: “Ei, ei. Haluan tehdä oikein.” Tällä tavalla korjaamme asian. Sillä tästä asiasta olen huolissani, tästä Vasemmasta Vishuddhista. Kun ajattelin, mikä sairaus tämä on, huomioni meni Vasempaan Vishuddhiin. Ajatelkaa, ihmiset tulevat hulluiksi. Huomaan, että suurin osa egoistisista ihmisistä muuttuu tyhmiksi tämän takia. He ovat tyhmiä ja käyttäytyvät erittäin typerästi. Ja egoistiset ihmiset alkavat käyttää huumeita ja runsaasti alkoholia, koska eivät muuten kestä. Jos oletetaan, että henkilö, jolla on suuri superego, jos oletetaan, että hän on riivattu ja alkaa juoda, hän ei elä kauan, vaan kuolee, koska joutuu vielä enemmän vasemmalle. 

 

Mutta egoistiset ihmiset kestävät. Tarkoitan, että jos ei-egoistinen henkilö, vaikkapa intialainen juo vodkaa, hän häviää kuin tuhka tuuleen, aivan kokonaan, eikä löydy mistään, häntä ei löydy. Ei löydy edes löytötavaratoimistosta. Mutta teidän egollanne on vastustuskyky superegoa vastaan, ja sillä tavalla te kestätte. Sen takia ihmiset pystyvät juomaan. Sillä ei ole mitään tekemistä esimerkiksi kylmän ilmaston kanssa, enemmänkin on kyse egosta. Sanotte sitä myös vasemmanpuoleisuudeksi, mutta teette siinä usein suuren virheen. Ette te sitä ole. Elätte siinä uskomuksessa, koska siten voitte puolustella egoanne. Pohjimmiltaan länsimaalaiset ovat egoistisia. 

 

Meidän on hyväksyttävä tämä tosiasia. Me emme ole länsimaalaisia, me kuulumme Jumalan valtakuntaan, joten älkää tunteko syyllisyyttä. Minulle te ette enää ole länsimaalaisia, ette myöskään intialaisia, englantilaisia tai australialaisia, te olette Minun lapsiani. Jotkut asiat kulkevat vielä mukana, joten kuunnelkaa tarkkaan mitä kerron teille. Tämä koskee hieman teitä kaikkia, mutta ei paljoa. Olkaa siis tarkkoja, jos joudutte hieman maryadojen ulkopuolelle, niin näette heti. Ne ihmiset, jotka ajattelevat ja ne, jotka ovat vasemmanpuolisia, ovat riivattuja. Ja koska he ovat riivattuja, heistä tulee siksi vasemmanpuolisia. Muuten heidän temperamenttinsa ei ole sellainen, koska heillä ei ole sellaista traditiota, ei ole mitään hyväksyttyä ehdollistumaa, ei mitään. Heillä ei ole minkäänlaisia ehdollistumia mihinkään. 

 

Lännestä ei juuri löydy ihmisiä, joita kutsutaan nimellä ’tamasikas’, tuskin ollenkaan. Mutta siellä on sellaisia ihmisiä, jotka ovat egoistisia ja muuttuvat riivatuiksi. Riivaajat ottavat egon valtaansa ja toimivat egon kautta, joten ne ovat paljon vaarallisempia kuin tavallinen ‘tamasikas’. Jos tavallinen ‘tamasikas’ tulee riivatuksi, hän kuolee hyvin nopeasti; muutenkin hän aiheuttaa harmia vain itselleen. Hän saa kaikenlaisia kipuja ja vaivoja omaan kehoonsa. Mutta jos egoistiseen ihmiseen tulee riivaaja, hänestä tulee hankala muille. Jos Intiassa ihmiset juovat, niin yllättäen heistä tulee hyvin kilttejä, äärimmäisen lauhkeita, hyvin hiljaisia ja mukavia. Jotkut naiset sanoivat Minulle: “Haluamme, että he juovat, koska he ovat silloin parempia.” Mutta ei täällä; täällä he muuttuvat väkivaltaisiksi. Miksi? Koska egolle on jo olemassa perusta. 

 

Ja nämä riivaajat, jotka hyppäävät esiin vasemmalta tai oikealta tai jostain, ottavat egon valtaansa. Sitten ne toimivat egon kautta, joten tällaisista ihmisistä tulee julmia ja päällekäyviä. Kaikki saksalaiset saivat kokea tämän. He joutuivat kollektiivisesta alitajunnasta tulevien bhuuttien riivaamiksi, ja käyttäytyivät kaikki yhtä säälimättömällä tavalla. Kuvitelkaa, että joku ihminen voi tappaa miljoonia ihmisiä kaasukammioissa. Voitteko kuvitella sellaista? Eihän sitä edes pysty katsomaan, kun kananpoikaa tapetaan silmien edessä. Kuinka voi katsella, kun joukoittain ihmisiä tapetaan silmien edessä, ja he yrittävät päästä ulos kaasukammioista? Ja kaikissa kaasukammioissa oli vielä lasiseinät, että saattoi nähdä. Näettekö millaisiin julmuuksiin he pystyivät. 

 

Miten? He olivat riivattuja, egoistisen luonteenlaadun riivaamia. Nämä bhuutit käyttivät myös heidän egoaan hyväkseen. Mutta me olemme keskellä, me olemme nousseet ylös Jumalan tasolle; meillä ei ole koskaan enää mitään sijaa Vasemmalle Vishuddhille. Meillä ei ole egoa. Missä se on? Sitä ei enää ole. Missä on superego? Hävinnyt. Jos näistä on edes hitunenkaan jäljellä, niin kohdatkaa se välittömästi. 

 

Miksi tunnette syyllisyyttä? Mistä syystä? Ei mitään syytä! Ja näin pääsette eroon siitä. Mutta olen nähnyt sahaja-joogejakin, jotka yhtäkkiä polttivat päreensä ja joiden silmät pullistuivat, ja yhtäkkiä he puhuivat ärtyneesti ja pelästyin siitä. Sanoin: “Mikä nyt on? Hän oli aivan normaali, miksi hän nyt puhuu tuolla tavalla?” Syy on siinä, että piilossa ollut ego hyppää odottamatta esiin. Monet intialaiset ovat myös tällaisia. Kaupungeissa asuvat ovat hirvittävän egoistisia. Te olette näyttäneet mallia, kuten kerroin, niinpä he käyttäytyvät samalla tavalla. 

 

Jokaisessa maassa on traditio pysyä keskellä, esimerkiksi Kiinassa. Olen nähnyt, että Kiinassa on näin. En ole koskaan nähnyt heidän sanovan: “Anteeksi, anteeksi, anteeksi.” Eivätkä he myöskään keskustele mistään tällaisesta. Venäläiset ovat kohdelleet heitä niin huonosti. He sanovat venäläisille: “Ei se mitään”. Kun heiltä kysytään: “Miksi katkaisitte suhteenne venäläisiin?” “Unohtakaa koko juttu.” He eivät koskaan muistele pahalla tai kritisoi: “He tekivät meille sitä ja tätä,” tai kanna kaunaa tai pohdi. Ei mitään. Yllätytte kun kuulette, että Intiassa on laki, että me emme saa tehdä filmejä, jotka ovat englantilaisia vastaan. Voitteko kuvitella? Vaikka he lähtivät ja jättivät maamme oman onnensa nojaan. 

 

Eikä Shivajin kuvatkaan ole sallittuja, koska ne saattavat vihjaista, että muslimit ovat pahoja. Niin pitkälle me menemme. Sillä: unohtakaa, unohtakaa, unohtakaa. Jos alatte ajatella jotakin teille pahaa tehnyttä henkilöä, teidän egonne saa kolauksen. Ego on se, joka loukkaantuu. Tällaisen ilmapallon voi tyhjentää kahdella tavalla, ehkä tiedättekin sen; puhaltamalla se rikki tai päästämällä kaikki ilma ulos, tai lyömällä se rikki. Loukkaantunut ego on sellainen, että ulkopuoli tyhjenee ilmasta ja ilmapallo kasvaa. Ja toinen, pullistunut ego on sellainen, jossa pallo on täyttynyt ilmasta. Molemmat ovat samanlaisia, eli lopputulos on sama, teetpä sitten niin tai näin. Nyt ymmärrätte tämän asian fyysisen ilmenemisen. 

 

Sen lisäksi, että teille kehittyy kaikenlaisia sairauksia, voitte jo hyvin nuorena saada mielenterveysongelmia, koska ette tiedä, miten toimia itsenne kanssa. Jos olette tehneet jotakin, on kaikkein parasta antaa saman tien anteeksi itselleen: “Annan itselleni heti anteeksi. Tein tämän siitä ja siitä syystä, enkä olisi saanut tehdä niin. En enää koskaan tee sitä uudestaan.” Sanokaa se tällä tavalla, neutralisoikaa tilanne täysin. Jos ette neutralisoi, varastoitte taas asian egoon, ja siinä on asian ydin. Toiseksi Minun on sanottava, että länsimaiset naiset ovat muuttaneet käyttäytymistään, ja se on erittäin vaarallista heidän yhteiskunnalleen, koska he ovat myös omaksuneet miesten egoistiset tavat. Jos miehet ovat vaikka kolme metriä edellä, naiset juoksevat heti kiinni kaksi ja puoli metriä ja kiskovat miehet takaisin ja menevät jopa heidän edelleen. Tämä on hyökkäys miesten egoja vastaan, koska naisilla ei normaalisti ole mahdollisuutta tuoda egoaan esiin. Kun naiset kilpailevat tekemisistään miesten egojen kanssa, he menettävät kokonaan naisen maryadansa, naiseuden maryada puuttuu kokonaan. Miehellä on miehen maryada. 

 

Jos mies alkaa käyttäytyä kuin nainen, hän ei ole mies. Samalla tavalla, jos naiset alkavat käyttäytyä kuin miehet, silloin he eivät enää ole naisia. He ovat kadottaneet maryadansa. He ovat ulkopuolella ja tulevat riivatuiksi. Siitä syystä egoistisista naisista tulee kamalia, kasvot muuttuvat kamalan näköisiksi, he näyttävät kamalilta, koko heidän käytöksensä on kamalaa. He voivat muuttua kuiviksi kuin kukkakepit, ja voivat olla kovia kuin rautatangolla lyötäisiin. Heistä sanotaan: “Se rouva rautavaltikka kädessään.” Kaikki tämä tulee siitä, että meillä on maryadat, me kättäydymme siten mitä olemme. Ruusu on ruusu. Olkaa onnellisia siitä, että olette ruusun kukkia. Jos ruusun kukka haluaa muuttua piikiksi, menetämme kaikki maryadamme. 

 

Tänään puhun teille naisille ennen kuin aloitamme, ennen kuin ihmiset tulevat paikalle, ja kerron, mikä teissä on mennyt vikaan, ja kuinka teidän on tiedettävä, että länsimaiden ahdinko ei johdu miehistä vaan naisista. Naiset ovat tuhonneet länsimaisen yhteiskunnan. Intian naiset ovat pitäneet yhteiskuntansa eheänä. Suuret kiitokseni heidän yhtenäisestä elämännäkemyksestään. Tämän maan naiset ovat tuhonneet kaiken herkkyyden, tunteet, kauneuden, rakkauden, huolenpidon ja myötätunnon. Naisten tehtävänä on tuoda iloa ja onnea ja turvallisuuden tunnetta koko yhteiskunnalle. Mutta he ottavatkin ohjat käsiinsä: “Tee sitä, tee tätä, anna tuota.” Aviomiehistäkin on tehty talon palvelijoita: “Et ole siivonnut kunnolla, et ole siivonnut keittiötä kunnolla.” Kun menin Englantiin, ihmettelin, kun kaikki keittiöt pidetään niin puhtaana siellä. Siellä on puhdistusvälineitä joka lähtöön. Kysyin: “Miten tähän on tultu?” Kun miehet joutuivat siivoamaan, he keksivät kaikenlaisia apuvälineitä. Jos kaiken pitää olla häikäisevän puhdasta, niin hankitaan sellaista ainetta, että kun siihen kätensä pistää, niin polttelee. 

 

Joka paikkaan laitetaan kaikenlaista happoa, suuri hansikas kädessä sitä levitetään kaikkialle. Ja sillä saadaan kaikki kuntoon. Mutta lapset saavat kärsiä, koska heitä pitäisi hoitaa kuin puutarhuri konsanaan. Näitä kauniita olentoja pitäisi hoivata samalla lempeydellä. Mutta ihmiset hemmottelevat lapsiaan alussa liikaa. Äiti on kuin puutarhuri, hänen täytyy myös leikata ja katkoa, jotta kasvu tapahtuu oikein. Jos lapsi on piloille hemmoteltu, ette ole hyviä äitejä, vaan hyödyttömiä. Te paimennatte aviomiestä ettekä lapsia, juuri päinvastoin, koska ego kohdistuu koko ajan aviomiehen paimentamiseen. “Istu tähän! Mene tuonne! 

 

Mitä tämä on?” Ja sitten raha-asiat: “Anna minulle kaikki rahat, minä pidän huolta rahoista.” Nyt joku voi sanoa, että laki on sellainen. Jos on tehty typerä laki, niin sahaja-jooginien ei pitäisi noudattaa sellaista lakia. Sanon teille, että tämä laki on tuhonnut teidät. Tämä on niin tärkeä osa elämää, se on niin tärkeä elämänalue, että sen ei saisi antaa kärsiä. Siellä, missä tarvitaan huolenpitoa, rakkautta ja ystävällisyyttä, ja se puuttuu, silloin teistä naisista tulee tarkoituksettomia. Elämästä tulee tarkoituksetonta. Ette tiedä, mitä tehdä, ja siksi lapset tekevät itsemurhia. Rakkauden lapsia kohtaan tulisi olla sellaista, että heitä myös oksitaan, ja siihen tarvitaan viisautta, joka ei myöskään pääse kehittymään, sillä jos pyörii vain oman Mooladhara Chakransa ympärillä, kuinka viisaus voisi tulla esiin? Täällä miehet ovat huijanneet teitä täydellisesti. He ovat todella huiputtaneet teitä, uskokaa Minua. 

 

Teidän on pidettävä viisautenne puhtaana. Eikä vain se, että miehet ovat huijanneet teitä, mutta he ovat myös itse vajonneet alas huijaamaan teitä. Heillä on omat kierot konstinsa, he eivät ole vilpittömiä. Sahaja-joogeina me olemme kaiken tällaisen yläpuolella, olemme saavuttaneet tilan, jossa olemme tällaisen yläpuolella. Olemme täällä korjaamassa kaikkea sitä, mikä on mennyt vikaan yhteiskunnassa, sillä Sahaja Yoga kohdistuu yhteiskuntaan päin, eikä vain omaan itseen. Nyt meidän on ymmärrettävä, mitä meidän pitää tehdä; ensiksi meidän pitää itse sisäistää se. Vaikka ymmärrys Sahaja Yogasta onkin kehittynyt, eivät naiset vieläkään käsitä, että heidän on käyttäydyttävä kuin naiset. Olen nähnyt heidän edelleenkin sanovan: “Mitä pahaa siinä on?” Eivätkä miehetkään ymmärrä, että heidän pitää käyttäytyä kuin miehet. Näinkin monen vuoden jälkeen. Jos he alkaisivat käyttäytyä miesten lailla, naiset arvostaisivat heitä. 

 

Ja jos te alkaisitte käyttäytyä kuin naiset, miehet rupeaisivat arvostamaan teitä. Vastakkaisuus viehättää molempia osapuolia, sen pitäisi olla normaalia. Mutta me elämme epänormaalia elämää, jossa miehet ovat naisia ja naiset miehiä. Mitä aiotte nyt tehdä? Miesten on nyt hyvin tärkeää ymmärtää se, – tulen myöhemmin puhumaan siitä naisille –, että heidän pitää alkaa käyttäytyä kuin miehet. Heidän pitää kunnostaa paikkoja, heidän pitää tehdä päätöksiä, heidän pitää hallita. Mutta tämä on ulkoista, kaiken lähde on oikeastaan nainen. Nainen on potentiaalisuus ja mies on kineettisyys. Esimerkiksi tuossa on tuuletin, joka liikkuu. Voidaan sanoa, että tuulettimen like on kineettinen voima, mutta sisällä oleva potentiaalinen voima on sähkövoima, joka tulee virtalähteestä. 

 

Kumpi on korkeampi, tuuletin, joka liikkuu, vai voiman lähde? Annetaan naisten päättää se ja miesten ymmärtää. Mutta jos lähde ehtyy, ja se haluaa tulla tuulettimeksi, niin tuuletin ei pyöri. Nurinkurinen tilanne. Jos ymmärrätte olevanne lähde, silloin annatte kaiken shaktin miehille, ja lopetatte miehisen käytöksen. Se ei tarkoita sitä, että ette voisi käydä töissä. Mutta ottakaa työ, joka sopii paremmin naisille. En haluaisi naisen ajavan bussia, tai kuorma-autoa, tai ryhtyvän painijaksi. Ei. En käske teitä tekemään mitään. 

 

Kerron vain omista kokemuksistani. Kerran olin matkustamassa, opiskelin silloin Lahoressa, ja matkustin junalla, ja yöllä juna pysähtyi jollekin asemalle, ja eräs nainen tuli ja sanoi: “Aukaisisitteko oven minulle?” Vastasin: “On melkoinen väentungos, mutta hyvä on, Minä yritän.” Hän sanoi: “Jos ette avaa ovea, minä rikon sen.” Kysyin: “Miten pystyisitte siihen?” Hän vastasi: “Ettekö tiedä, kuka olen?” Sanoin: “No, kuka?” Hän sanoi: “Olen Ahmida Bhanu.” Kysyin: ‘Kuka Ahmida Bhanu?” “Naispainija.” “Hyvät hyssykät“ sanoin, “Luojan kiitos.” Sanoin: “Jos olette painija, miksi tulette naisten vaunuun? Miksette mene miesten puolelle?” Ja hän työnsi oven auki väkisin, ja nousi ylös vaunuun. Katselin häntä ja sanoin itsekseni: “Vau, onpas kokoa ja näköä!” Ja hän istui alas koko komeudessaan, ja kaikki hänen liikkeensä, istuma-asentonsa ja kaikki oli niin miehistä. Siihen hän asettautui istumaan ja sanoi: “No, oliko joku sitä mieltä, että en saisi istua täällä.” Sanoin: “Ei kukaan ole sitä vastaan, rouva, istukaa vain rauhassa. Mutta pitää hakea joku tuolta toisesta vaunusta, jos painimaan haluatte.” Sitten hän oli aivan hiljaa. Näin, että hänen lihaksensa olivat todella ylikehittyneet, ja hän näytti aivan kuin länsimaiselta lehmältä. Niin kuin lehmät täällä ovat kuin puhveleita eivätkä lehmiä. Se oli niin koomista, en ikinä unohda sitä kokemusta. Olin hyvin nuori enkä tiennyt mitään asioista, ja Minua huvitti kovasti, mutta en voinut nauraa hänelle, koska hän olisi voinut motata. 

 

Tällaista se siis on, näin kauas me joudumme. On tiedettävä, kuinka kauas olemme joutumassa. Onko meistä tulossa painijoita? Tällaista se siis on. On ymmärrettävä, että tällaista on ollut jo kauan aikaa. Olen nähnyt ja lukenut joistakin vanhoista kirjoista, ja olen myös nähnyt elokuvia, joissa näytettiin, että jo ennen vanhaan naisilla oli luudat käsissään, joilla he löivät miehiään. Meillekin heitä on siunautunut muutama tänne Intiaan, mutta tällaisia naisia on hyvin, hyvin harvassa. Määrä ei ole suuri, mutta Luoja tietää, se voi kasvaa, joten toivotaan parasta, että niin ei käy. Mutta tähän suuntaan ollaan menossa. Miesten liian suuri ego menee Vasempaan Vishuddhiin, ja he sanovat: “Antaa vain naisten tulla valtaan, jospa he sitten olisivat tyytyväisiä. 

 

Ei enää heidän hyökkäyksiään, annetaan heille mitä haluavat.” Niinpä naiset tekevät mitä haluavat, miehet eivät välitä ja joutuvat Vasempaan Vishuddhiin. Avioliitosta puuttuu ilo ja rakkaus. Eilen meillä oli häät. Lastenne edun ja hyvinvoinnin takia, ottakaa roolinne naisina ja miehinä. Teidän roolinne on olla naisia ja miehiä, ja huomaatte, että tulette nauttimaan siitä. Riitely kuuluu siihen rooliin. Jos mies haluaa tehdä jotakin puolestanne, niin silloin pitää sanoa: “Ei, ei, ei. Miten sinä nyt sellaista? En voi sallia sitä. Minä voin tehdä sen.” Kuten olen monesti kertonut, kuinka mieheni suuttuessaan haluaa itse pestä aluspaitansa näyttääkseen, että on vihainen. 

 

Tai kun hän on todella vihainen, hän siivoaa kylpyhuoneen. Mutta hän tekee sen niin huonosti, että heti näkee, että se on hänen jäljiltään. Minua naurattaa kamalasti, mutta en uskalla, koska Minun on pidettävä hänen mielialansa korkealla. Sitten hän alkaa puhua kaikille hyvin kunnioittavalla tavalla. “Te,” hän alkaa teititellä jokaista. “Te“, hän sanoo, “Te olette sellainen, Te olette tällainen,” ja silloin tiedän, että hän on todella vihainen jostakin. Mutta hän ei sano, mistä hän on tuohduksissaan. Sitten meidän muiden pitää selvittää, miksi hän on vihainen, ja jos se selviää, ei saa tuntea syyllisyyttä, vaan pitää korjata asia. Ja sitten hän leppyy. On olemassa monia tapoja neutralisoida kiukkua. 

 

Egon ensimmäinen reaktio on kiukku. Kun eilen menitte naimisiin, teidän on opittava, miten neutralisoidaan, koska ego on edelleen olemassa. On hyvin kaunista löytää keinot, millä neutralisoida toisen kiukkua. Tällaisesta teidän kirjailijanne eivät ole koskaan kirjoittaneet. Mutta Intiassa monet kirjailijat ovat käsitelleet tätä aihetta. Aivan aluksi on selvitettävä, mitkä ovat miehen ja mitkä vaimon heikot puolet. Mistä asioista vaimo kiukustuu. Asenteen pitää olla se, että tarkoitus ei ole pahoittaa vaimon mieltä, häntä ei pidä ärsyttää. Ja sama asenne vaimolla miestään kohtaan, mutta vielä enemmän. Eli, mistä asioista mies todella kiukustuu? 

 

Sitä voi tutkia, se on yksinkertaista, sille voi nauraa, älkää ottako sitä vakavasti, mutta yrittäkää välttää näiden asioiden tekemistä. Selvittäkää myös, mikä tekee miehenne onnelliseksi. Jos esimerkiksi joskus olisin hyvin vihainen - mutta kuten tiedätte, en koskaan ole vihainen. Mutta jos olisin vihainen ... Eli, millä tavalla voi neutralisoida toisen ihmisen kiukun? Sanotaan, että jos Minä vaikka olisin kiukkuinen, ja jos laittaisitte lapsen syliini, niin kiukku loppuisi siihen. En yksinkertaisesti voi olla kiukkuinen, jos sylissäni on lapsi. Tällaisia asioita pitää löytää. Jos vaikka mieheni olisi kiukkuinen, niin tiedän, että jos sanon hänelle: “Mitä jos ostaisit Minulle jonkun kauniin sarin!” Kiukku loppuu siihen ja hän on hyvin onnellinen. Aah, olen tehnyt hänelle mitä suurimman palveluksen. Tällä tavalla teidän pitää saada selville, mikä miellyttää teidän miestänne, mikä miellyttää vaimoanne, ja neutralisoida kiukku. 

 

Tällaisia pieniä asioita on hyvä oppia. Tämä on elämäntaitoa, tämä on sahaja-joogin elämäntaitoa. Elämäntaito on siinä, kuinka pienillä asioilla esimerkiksi Minä saan paljon aikaan. Olette varmasti huomanneet, kuinka luennoissani puhun aika vakavista asioista, mutta naurun ja huumorin kautta ne jäävät mieliinne, ja tällä tavalla teidänkin pitäisi toimia. Sillä huumori on yksi kaikkein hienoimmista tavoista saada asiat menemään perille ja ihminen ymmärtämään, eikä se vahingoita ketään. Tällä tavalla asiat paranevat, ja huomaatte, miten elämä muuttuu rauhalliseksi. Aivan ensimmäiseksi miehen ja vaimon pitää pyrkiä rauhalliseen elämään. Silloin lapset voivat hyvin ja kaikki voivat hyvin, ja pikku hiljaa asiat tulevat kuntoon. Toistenne korjaaminen ei ole teidän vastuullanne. Mutta, jos olette naimisissa jonkun kanssa, joka ei ole sahaja-joogini, joka on hankala ihminen, silloin asia on toinen. 

 

Mutta kun molemmat ovat sahaja-joogeja ja menneet naimisiin edessäni, silloin sen pitäisi olla hyvin helppoa. Ja myös suojella ja pitää huolta toinen toisistaan. Miehen ja vaimon välillä tulisi olla täydellinen luottamus. Minun on sanottava, että meidän maassamme avioliitoissa on jotain todella erityistä. Kerran, Sahaja Yogan alkuaikoina pysähdyin Singaporeen matkallani Amerikkaan. Siellä oli eräs kamala diplomaatin vaimo, joka tuli juovuksissa yleisötilaisuuteemme. Häntä pyydettiin poistumaan, koska hän oli humalassa. Niinpä hän ilmoitti pääministeri Indira Gandhille: “Tämä rouva tekee jotain työtä täällä, eikä Hänen pitäisi tehdä sellaista. Hän on diplomaatin vaimo joka hyvin korkeassa asemassa.” Kaikkea sellaista hän kertoi. Indira Gandhi ei ymmärtänyt mistä oli kysymys, mutta käski erästä Haksar-nimistä henkilöä, joka oli hänen lähin avustajansa: “Menkää sanomaan herra Srivastavalle, että tällaista ei saa tehdä ja että Hänet pitää tuoda takaisin Intiaan.” Niinpä sille ministerille, joka sai Indira Gandhin viestin, tämä oli silloin todella suuri järkytys. 

 

Hän pyysi miestäni luokseen. Mieheni meni ministerin luokse, joka sanoi: “Teidän pitäisi kutsua vaimonne takaisin, koska tällaista on sattunut.” Mieheni vastasi: “Miksi? Miksi haluatte Hänen tulevan takaisin? Hän ei juo, Hän ei polta, Hän ei tee mitään väärää. Hän on mitä kunnioitettavin nainen, Hän käyttäytyy arvokkaasti ja tietää mitä tekee. Hän tekee hyvää työtä täysin ilmaiseksi. Hän ei tee mitään väärää. Jos haluatte, voin erota tehtävästäni, mutta en kutsu Häntä takaisin.” Silloin tämä ministeri pelästyi pahanpäiväisesti, sillä jos mieheni eroasi, kuka silloin ottaisi tehtävät vastuulleen? Hän on niin taitava. Mieheni sanoi heti: “Minä eroan.” Ja he olivat kaikki yllättyneitä hänen itsevarmuudestaan. 

 

Sain kuulla tästä muuta kautta, koska ministeri itse pelkäsi kuollakseen, oli jo puolikuollut, kun sai pääministerin viesti. Sitten hän lähetti viestin takaisin. Hänenkin täytyi olla rehellinen. Hän sanoi: “Tunnen tämän naisen erittäin hyvin, Hän on hyvin arvokas ja hieno nainen. Hän on hyvin dharminen, eikä meidän pitäisi häiritä Häntä.” Tämä Haksar, joka oli lähettänyt viestin, sai myös shokin, ja välitti shokin eteenpäin Indira Gandhille. Tämän jälkeen Indira Gandhi ei ole koskaan yrittänyt häiritä työtäni. Yllättävää kyllä, hän ei koskaan enää yrittänyt. Tällaista on Minun mieheni ymmärrys ja luottamus työhöni. Näin pitää olla teilläkin. Teidän pitää tuntea vaimonne ja tuntea miehenne. 

 

Muut eivät voi kohdella teitä huonosti. Samoin on lastenne kanssa. Teillä täytyy olla täydellinen luottamus heihin. Teidän pitää tietää millaisia he ovat, mitä he tekevät, kuinka pitkälle he voivat mennä. Tämä luottamus ja sisäinen ymmärrys on tie rauhaan, rakkauteen ja huolenpitoon. Täydellinen luottamus kaikkiin perheenjäseniin, missä tahansa he liikkuvatkin. Voin täydellä luottamuksella lähettää tyttäreni minne tahansa, he eivät koskaan vietä epädharmista elämää; eivät vävypoikanikaan, mutta tyttäristäni voin olla täysin varma. He eivät ikinä voisi kuvitellakaan tekevänsä mitään epädharmista, vaikka heitä kuinka siihen houkuttelisi. Teidän sisällänne tulisi olla tämänkaltainen luottamus omiin lapsiinne. Kun he olivat hyvin pieniä, naapurimme tuli sanomaan: “Teidän tyttärenne tulivat meidän puutarhaan aamutoimilleen.” Sanoin: “Mitä? 

 

Minun lapseniko? Jos saatte heidät kiinni tällaisesta, käskekää heidät kylpyhuoneeseenne, ja annan teille heti kaksituhatta rupiaa. Käskekää heitä käyttämään kylpyhuonetta, siinä kaikki.” Minä tunnen heidät erittäin hyvin. Jos joku sanoo: “Teidän tyttärenne on ottanut luvatta jotakin,” Tunnen heidät hyvin, ja he eivät ikinä koskisi toisten tavaroihin. Tunnen heidät todella hyvin. He eivät ikinä ottaisi toisten omaa tällä tavalla. Tunnen heidät. Näin hyvin teidänkin pitäisi tuntea omat lapsenne. Älkää koskaan nuhdelko heitä toisten kuullen. Rakentakaa heidän luonnettaan ja majesteettisuuttaan sanomalla: “Älähän nyt, sinä olet sahaja-joogi, sinä olet suurenmoinen, sinusta tulee vielä jotain suurta”, ja laittakaa heidät kulkemaan sitä tietä, pitäkää heidät sillä tiellä, kunnioittakaa heitä. 

 

Mutta älkää hemmotelko heitä piloille. Tavallisesti näin tapahtuu. Joko itse hemmottelemme lapsia liikaa, tai sitten heistä tulee nirsoja. Molemmat ovat väärin, jälleen ego saa sen aikaan. Opettakaa heitä jakamaan asioita, opettakaa jakamaan muiden kanssa. Ja jos he jakavat, antavat toisille, teidän pitää olla iloisia siitä, että muutkin saavat. “Antakaa toisillekin, antakaa muidenkin leikkiä.” Osoittakaa iloanne siitä, että itsekin annatte muille, silloin lapsetkin oppivat siihen. Avioliitto on hyvin tärkeä side Sahaja Yogalle. Avioliittojen kautta olemme kaikki sidoksissa toisiimme. Se on onnellisesti naimisissa olevien ihmisten yhteisö. 

 

Jos joku ei pysty hyvään avioliittoon, on parasta unohtaa koko asia. Olen nähnyt jopa 60-vuotiaita naisia, Minun ikäisiäni, jotka pyytävät päästä naimisiin. Kyllä, 60:n ikäisiä naisia ja miehiä: “Äiti, olen vasta 60 ja haluaisin mennä naimisiin.” Sanoin: “ Mitä? 60:n ikäisenä Minulla oli tuhansia lapsia, miten voitte puhua tuollaista?” Tarkoitan, että ei pidä olla kuin morsian koko elämäänsä. Tuossa iässä pitäisi olla äiti ja isoäiti. Mielestäni 45 ikävuoden jälkeen kenenkään ei pitäisi ajatella naimisiinmenoa, se on typerää. 45 ikävuoden jälkeen se ei ole tärkeää. Naimisissa olevien naistenkin pitäisi ymmärtää olevansa äitejä, ja että heistä tulee isoäitejä, mutta he ovatkin koko ajan morsiamia. Tämä on yksi niistä syistä, miksi avioliitot epäonnistuvat. Sillä nainen ei voi olla enää morsian 30 tai 35 ikävuoden jälkeen, silloin hän on äiti, vain ja ainoastaan äiti. 

 

Ja mies on isä. Ja siten pitää myös elää, kuin isä ja äiti lapsilleen. Intiassa meitä kutsutaan äideiksi. 30 ikäiseksi asti meitä kutsutaan morsiamiksi, ‘doolai’. Mutta sitten, kun olemme aikuisia – kukaan ei koskaan kutsu Minua omalla nimelläni. He sanovat “Kalpanan Äiti” tai “Sadhanan Äiti.” Myös miestäni kutsutaan Kalpanan isäksi, eikä koskaan hänen omalla nimellään. Meistä tulee isiä ja äitejä, ja me hyväksymme tämän aseman. Mutta ei, te haluatte olla morsiamia siinäkin iässä, haluatte samanlaiset sängyt kuin morsiamilla, samanlaisen makuuhuoneen kuin morsiamella, eikä se kuitenkaan toimi, koska ette enää ole morsiamia. Ja sitten ajattelette: “Ooh, tämä mies on muuttunut vastenmieliseksi.” “Tästä naisesta on tullut luotaantyöntävä.” Sitten alatte kulkea toisten naisten ja toisten miesten luona. Sitten menette lastenne luokse, ja pilaatte heidän viattomuutensa. 

 

Jos hyväksytte asemanne, silloin kasvatte ja kypsytte kuin sahaja-joogit, olette isiä ja äitejä, arvokkaita ihmisiä. Rakkauden lähde ei ole vain miehen ja vaimon suhteessa. On olemassa monia suhteita, jotka ovat suurempia rakkauden lähteitä, mutta se riippuu siitä, missä vaiheessa olette. Jos olette pienen pieni joki, se on eri juttu. Mutta nyt teistä on tullut valtameri, joten muuttukaa valtamereksi. Kun teistä tulee meri, muuttukaa mereksi. Kun teistä tulee valtameri, muuttukaa valtamereksi. Meri ei voi jäädä pienen pienen puron asteelle, eihän? Samalla tavalla jokaisen on tiedettävä, että heidän pitää kasvaa ulos sellaisesta suhteesta, eikä haikailla koko ajan itselleen miestä tai vaimoa. Vielä 45 vuoden iässäkin naiset etsivät itselleen sopivaa aviomiestä. 

 

Ovatko he hulluja? Tällaisen on nyt loputtava Sahaja Yogassa. Niiden, jotka ovat ylittäneet tietyn iän, pitäisi lopettaa Minun vaivaamiseni naimisiinmenollaan. Heistä pitää tulla äitejä. On niin paljon hoidettavia lapsia; me tulemme perustamaan lastentarhoja, silloin heitä tarvitaan. Mitä on kumppanuus? Se on suhde lapsiin, lapsenlapsiin ja lapsenlapsenlapsiin. Tämä asia tulisi sekä miesten että naisten ymmärtää. Tämä koskee miehiä yhtälailla. Eivät miehetkään yritä tulla kunnon isiksi. 

 

Jos olette kunnollisia isiä, ei teillä ole tällaisia ajatuksia naimisiinmenosta. Unohtakaa sellaiset. Jos liitto yhden naisen kanssa ei onnistu, unohtakaa koko juttu. Unohtakaa se. Se ei ole tarpeellista, tämä riittää teille. Tällainen asia ei ole ollenkaan välttämätön. Se on toiminut yhteisöissä, jotka eivät ole sahaja-joogi-yhteisöjä, joten sen pitäisi toimia teilläkin. Sosiaalisissa suhteissa intialaiset ovat aika eteviä, mutta he eivät osaa taloutta eivätkä politiikkaa. Älkää koskaan ottako oppia heidän politiikastaan, se on kamalaa. Aivan kauheaa. 

 

En voi kuvitella mitään sen pahempaa politiikkaa, kuin intialainen politiikka, se on huonointa maailmassa. Jos sitä kuuntelee, ei tiedä pitäisikö itkeä vai nauraa. He ovat todella idiootteja. Kaikenlaiset aasit ovat menneet mukaan politiikkaan, täydelliset aasit. He ovat pahempia kuin aasit. He kiljuvat kuin aasit, käyttäytyvät kuin aasit, potkivat toisiaan, ja tekevät kaikenlaista tyhmää. Aivan kauheaa! Tietysti, jos tällaista tekee pilan päiten, silloin asiaa voi katsoa huumorin kannalta, aasin näkökulmasta. Mutta he käyttäytyvät aivan kuin omistaisivat koko kauniin maamme. Useimmat poliitikoista ovat aaseja, enkä ole tavannut juuri ketään täysipäistä. 

 

Ja nekin, jotka ovat täysijärkisiä, haluavat tulla aaseiksi. Mitä voi tehdä? Heidän suurin toiveensa on tulla ... - kuvitelkaa, jos pyhimys haluaisi tulla aasiksi! Tehdään siis selväksi itsellemme, että ne hyvät puolet mitä meissä on, pysyvät hyvinä ominaisuuksinamme, joita emme halua menettää. Mitä tahansa huonoja puolia meissä on, meidän pitää korjata ne. Tämä on hyvin tasapainoinen tapa tarkastella itseään. Me hyödymme siitä itse, eikä kukaan muu, ja sahaja-joogien pitää olla itsekkäitä tässä suhteessa. Me hyödymme, ja jos me hyödymme, koko keho hyötyy, ja Sahaja Yoga hyötyy. Haluan puhua teille tästä tärkeästä asiasta, sosiaalisesta elämästä ja egosta. Kaikkein tärkeintä on se, että kun pääsette Sahasaraan, teistä tulee Minun aivoni, teistä todella tulee Minun aivoni. 

 

Teidän pitää olla hyvin varovaisia, että ette ajattele perhettänne, lapsianne, kotianne. Ette ajattele Melbournen ashramia, tai Sydneyn ashramia tai Australiaa, vaan ajattelette koko maailmaa ja koko maailmankaikkeutta ja sen paremmaksi tulemista. Kun kasvatte sille tasolle, teistä todellakin tulee osa Minun aivojani, jotka ajattelevat suurempia visioita ja korkeampia asioita. Tämä toimii alemmallakin tasolla, se on asian hyvä puoli, eli se toimii myös teidän henkilökohtaisilla tasoillanne. Huomioin teidän henkilökohtaisetkin ongelmanne, ajatuksenne ja kaikki, mitä sanotte. Valo on kuitenkin tarkoitettu koko universumille. Astumme siis universaalin uskonnon valtakuntaan, joka meidän on saatava heräämään ja toimimaan. Vasta sitten, kun saavutatte tämän tilan, teitä voidaan kutsua täydellisiksi sahaja-joogeiksi. Tätä varten teidän on tehtävä paljon työtä. Tai ehkä voisimme kutsua teitä nyt sahaja-joogeiksi, ja teistä tulee maha-joogeja, suuria joogeja. 

 

Meidän pitää saavuttaa maha-joogan tila. Tästä tilasta ylempään pääseminen on helppoa, se onnistuu. Ajatelkaa, että vielä neljä vuotta sitten en voinut kuvitellakaan, että pystyisin vakiinnuttamaan niin monia teistä Minun lapsikseni, ja nyt se on tapahtunut. On suurenmoista, että olemme neljässä vuodessa saaneet aikaan näin kauniin lopputuloksen, ja vuoden päästä ovat asiat vieläkin paremmin; näen sen näiden ihmisten tasosta. On ymmärrettävä, että Sahaja Yogassa on oikein noudattaa Äidin ohjeita. Muutamilla ihmisillä on paha tapa komennella muita sanomalla: “Tee se Äidin tähden, tee se Äidille.” Kuka tälla tavalla puhuu? Miksi kukaan sanoisi, että pitää tehdä jotain Äidin vuoksi? Tai että Äiti käskee tekemään. Ei. Kun olette Henki, ymmärrätte, mitä Äiti sanoo, joten yrittäkää ymmärtää omaa Henkeänne. 

 

Tämä on paras tapa ratkaista asioita, ja voitte olla ystävällisiä toisianne kohtaan. Haluan kaikkien lapsiemme kasvavan tältä tasolta ylöspäin, annetaan heille paremmat lähtökohdat, paremmat lähtötasot, koska itse aloitimme alemmilta tasoilta, ja meillä oli ongelmia, mutta annetaan lapsiemme aloittaa korkeammalta tasolta. Olen valinnut Melbournen paikaksi, jossa lapsemme saavat kasvaa. Toivon, että naiset omaksuvat roolinsa, ja miehet omaksuvat roolinsa, ja tänne muodostuu hieno perheyhteisö, oikein kaunis yhteisö. Mitä tapahtui? Sammuttakaa se. Tiedän. Tunnen tulen oikein hyvin. Tiedän, miten se käyttäytyy. Se on Vishnumaya, olemme valjastaneet Vishnumayan. 

 

Mistä olemme saaneet tulen? Vishnumayalta, ja minne se on kätkeytynyt? Me tarvitsemme Vishnumayaa tänään, ja meidän pitää ymmärtää hienojakoisella tasolla, miten Vishnumaya tulee esiin. Huomaatteko, kuinka sahaj-tavalla tämä asia tuli esiin, ja saatoin puhua Vishnumayasta, koska puheen siirtäminen Vishnumayaan ei ole helppoa. Teidän on opittava näkemään tämä näytelmä. Millä tavalla Vishmumaya syntyy? Miksi Hän toimii niin hyvin Minun kauttani? Mitä siinä tapahtuu? Miten se syntyy? Vesivoima on olemassa vedessä, se on vedessä, Guru Tattwassa. 

 

Mutta sitten, kun se irtaantuu vedestä, kun Guru Tattwa on laskeutunut teihin, se on se taso, jolla Vishnumaya toimii, se vapautuu ja toimii. Mitä varten? Valaisemista varten. Se, mitä tapahtuu karkealla tasolla, tapahtuu myös hienojakoisella. Sen takia on inkarnoiduttava, eli Guru-periaatteen on täytynyt inkarnoitua voidakseen tulla tänne maan päälle. Vishnumaya toimii ja valaisee ihmiset. Näin tapahtuu ja näin kaikki toimii. Nyt olette nähneet, miten vaihdoin aiheen kesken kaiken tähän, ettekä te tunteneet mitään. Halusin teidän vain näkevän, miten Äiti vaihtaa aiheita. Jossain tapahtuu jotakin, ja tulen siitä tietoiseksi, ja silloin aihe vaihtuu. 

 

Ja kaikki näyttää kuitenkin yhden asian sujuvalta käsittelyltä. Minun pitää vielä kertoa siitä, että teidän on opittava tuntemaan Sahaja Yoga täydellisesti. Hyvin harvat todella tuntevat Kundalinin, ja tietävät, mitä värähtelyt ovat. Ihmiset eivät tiedä, missä Void sijaitsee. Säännöllistä opetusta pitäisi olla myös vanhoille sahaja-joogeille. Missä Void sijaitsee jaloissa, missä chakrat ovat jaloissa? Kun pyydän ihmisiä hieromaan Jalkojani, he eivät tiedä missä Void on. Sillä ei ole merkitystä, vaikka ette olisi käyneet kouluja, mutta Sahaja Yogaa teidän pitää opiskella. Sahaja Yogasta teillä pitää olla täydellinen tietämys. Teidän on tiedettävä, mistä sairaudet ovat lähtöisin, ja miten niitä parannetaan. 

 

Jokaikisen teistä pitää osata ne asiat. Samalla tavalla kuin te opetatte ihmisille Sahaja Yogaa, niin teidän pitää itsekin opiskella Sahaja Yogaa ja sitä, miten eri tilanteessa pitää toimia. Näin, että lapsista oli kirjoitettu kirja, ja se oli ihan hyvä kirja, mutta siitä puuttuu spontaanisuus, joten Minun pitää työstää sitä vielä. Kirjojen lisäksi on olemassa myös Minun puheitani äänitteinä. Kun kuuntelette puheitani, kirjatkaa ylös asioita, joita Äiti sanoi, ja katsokaa niitä omalta kohdaltanne. Sahaja Yogassa koulutuksella on suuri merkitys, koska muuten taitonne ruostuvat. Teidän pitää oppia Sahaja Yogasta kaikki, itseoivallusten antaminen ei yksistään riitä. Teillä pitää olla tietoa, ja muiden pitää nähdä, että te tiedätte. Kenelläkään ei koskaan ole ollut sellaista tietoa ja osaamista kuin teillä, ei yhdelläkään pyhimyksellä. Ottakaa nyt kaikki hyöty itsellenne. 

 

Iällä ei ole merkitystä eikä koulutuksen tasolla, mutta kaikkien pitää tietää, mitä Sahaja Yoga on, mitä se tarkoittaa ja miten se toimii. Tehkää kysymyksiä itsellenne ja hakekaa vastauksia. Olette kaikki vielä Sahaja Yoga -oppilaita, muistakaa se. Olette vielä oppilaita ja teistä pitää tulla mestareita. Teidän pitää tietää ja tuntea siitä kaikki yksityiskohdat. Ei riitä, että vain nauttii Sahaja Yogasta, pitää myös tietää. Esimerkiksi, jos pidätte kakusta, jonka joku on leiponut, teidän pitää tietää, miten se on leivottu, jotta voisitte leipoa sellaisen muillekin. Jos ette tiedä, miten kakkua tehdään, ihmiset eivät usko sitä mistä kerrotte. Olen huomannut tällaisen asian. Olen nähnyt sahaja-joogeja, jotka tekevät koko ajan sahaj-työtä ja ovat aktiivisia, koska ovat aina olleet aktiivisia. 

 

Mutta jotkut taas ovat letargisia. Jopa kahden intialaisenkin välillä voi nähdä tällaisen eron. Olivatpa he sitten täällä tai Intiassa, sillä ei pitäisi olla eroa. Jokaisen pitäisi pyrkiä samanlaiseen innostuneisuuteen ja dynaamisuuteen, eikä vain yhden henkilön. Jos vain yksi on innostunut, siitä ei ole mitään hyötyä. Joskus tällainen henkilö voi myös olla hyvin dominoiva. Jokaisen pitää tehdä työtä, koko kehon pitää olla mukana. Jos pystymme kehittämään tätä puolta, se edesauttaa koko kehitystä, ylösnousemista. Eikö niin? Tänään on siis Minun Syntyäpäiväni. 

 

Haluan siunata teitä kaikkia. Teidän on ymmärrettävä, että jokainen syntymäpäivä vähentää elinikääni. Siksi teidän pitää kasvaa ja ottaa vastuu, tämä on tärkeää. On tärkeää, että kasvatte. Minun ikäni lisääntyy, ja vaikka se ei näykään ulkoisesti, niin vuodet vähenevät, ja teidän pitää tietää se, ja teidän pitää nyt lisätä vauhtia, tarttua toimeen ja saada asiat toimimaan. Kun uusia ihmisiä tulee, puhukaa ystävällisest, antakaa heille iloa, tuokaa heille iloa. Ptäkää heistä huolta, olkaa ystävällisiä heille. Se vetoaa paremmin kuin se, että saman tien sanoo: “Sinussa on bhuutti, parasta että lähdet.” Kun he sitten ovat Sahaja Yogassa, Minä puhun heille suoraan. Tiedän, että täällä on edelleen muutamia ihmisiä, joille meidän pitää sanoa, että: “Sinulla on ongelma, on parempi, että lähdet pois.” Se ei haittaa, heidän pitää mennä pois ashrameista joksikin aikaa, ja voivat sitten taas palata. Näin sen pitää mennä, koska muuten he eivät opi. 

 

Näiden ihmisten pitää olla iloisia ja hyväksyä se, että heidän pitää tulla kuntoon, heidän pitää muuttua. Niin on parempi kuin se, että he jatkavat jotakin, mikä tulee heidän egostaan. Yrittäkää tehdä yhteistyötä oman Itsenne kanssa, koska se haluaa tulla koko ajan vain paremmaksi ja peremmaksi. Kyselen Warrenilta ihmisistä, ja kerron hänelle, ketkä eivät mielestäni ole kunossa ja kenen pitäisi lähteä pois ashramista. Ashram ei ole paikka, jossa kuka tahansa voi asua. Siellä pitää asua riittävän puhtaita ihmisiä. Heidän pitää täyttää tietyt minimivaatimukset. Jos he eivät täytä näitä vaatimuksia, heidän on lähdettävä. Myös silloin, jos siellä on joku dominoiva nainen, tai joku mies, joka käyttäytyy kuin nainen, heidän pitää lähteä. Teidän pitää olla normaaleja. 

 

Muussa tapauksessa, kun ihmiset tulevat tilaisuuksiin ja näkevät miehen seisovan kuin kaulaton kana lavalla, he eivät tule vakuuttuneeksi. Jos näyttää yhtä surkealta kuin Kristus kuvissa, joita näytin, ja seisoo edessä yhtä voimattoman näköisenä, eihän kukaan sellaisesta tule vakuuttuneeksi. Teidän pitää olla samanlaisia kuin Kristus Sikstiiniläiskappelissa, seisoen vahvana kuin pilari, sellaisia miesten pitäisi olla. Arvokkaita, kunniallisia, ystävällisiä, majesteettisia. Ja naisten pitää olla hyvin suloisia ja ystävällisiä. Se tuottaa tulosta ja kantaa hyvin pitkälle. Ette tiedäkään kuinka pitkälle se on kantanut Minua. Siitä on hyötyä Minulle nyt. Kun en vielä opettanut Sahaja Yogaa, olin luonnostaan ystävällinen ihmisille, ja siksi olen saavuttanut kaiken tämän. Annan yhden esimerkin. 

 

Lontoossa luokseni tuli eräs mies, hänen nimensä on ...mikä tämän komissaarin nimi olikaan? Punen komissaari, hän on nykyään Punen komissaari. No niin. He tulivat tapaamaan meitä, meillä oli tapaaminen mieheni toimistolla CP sanoi: “Minä kutsun heidät illalliselle.” Sanoin: “Sopii.” Valmistin illallisen kotona, ja kaikkiaan noin 25 henkilöä saapui. He söivät illallista kanssamme, ja pidin varmaankin hyvää huolta heistä. Kun menin sitten Puneen, niin Mehrotra kertoi Minulle, että nyt tämä komissaari halusi välttämättä olla vastaanottokomitean puheenjohtaja ja tulla vastaanottamaan Minua. Sanoin: “En muista kuka tämä herra on. Muistan jonkun samannimisen.” Minulle sanottiin: “Ei, ei, tämä on eräs toinen.” Tämä oli yksi niistä illallisvieraistani, ja hän ylisti Minua suuresti. Ihmettelin, mitä kaikkea hän oli huomannut. Hän sanoi: “Tämä rouva, jonka mies on niin korkeassa asemassa, on itse hyvin nöyrä, Hän on niin ystävällinen ja äidillinen.” Hän meni kotiinsa ja kertoi vaimolleen: “En ole koskaan tavannut sellaista naista. 

 

Aivan täydellinen Lady.” Enkä oikein tiedä, mitä olin tehnyt. Ruoka oli varmaankin hyvää, koska osaan tehdä hyvää ruokaa. Ja huolehdin hänestä hyvin, ja olin varmaankin ystävällinen hänelle ja kaikille muillekin. Enkä ehkä syönyt itse mitään, huolehdin vain muista, jotain sellaista sen on täytynyt olla, en muista, mitä tein. Minun on toimittava oman luonteeni mukaisesti. Ja vielä tänäkin päivänä hyvin monet heistä muistavat Minut luonteeni takia, vain tämän luonteeni takia. Meidän pääkomissaarimme Englannissa, molemmat pääkomissaarit, sekä ensimmäinen, että toinen, B.K.Nehru ja toinen pääkomissaari, he osoittivat valtavaa kunnioitusta ja arvostusta Minua kohtaan, se on uskomatonta. On oltava ystävällinen, hienotunteinen ja miellyttävä. Minä huolehdin heistä samalla tavalla kuin te Minusta täällä. Siksi he saivat niin hyvän vaikutuksen. 

 

Kaikki mieheni ystävät ja tuttavat arvostavat ja kunnioittavat Minua suuresti. Menimme kerran tapaamaan erästä korkea-arvoista lakimiestä, joka on Intian tiedustelupalvelun johtaja. Hän kohteli meitä kuin todellisia kuninkaallisia. Tullilaitoksen johtajalle ilmoitettiin, että Äidin lapsia on tulossa, ja hän tuli itse henkilökohtaisesti lentokentälle, tiesittekö? Hän odotti siellä, ja en tiedä tuliko hän jopa katsomaan, että pääsitte kaikki hyvin ulos sieltä. Kaikki johtuu Minun henkilökohtaisesta suhteestani heihin, miten muuten kukaan olisi kiinnostunut jonkun virkamiehen vaimosta? Ja miten moni tuli tapaamaan miestäni. Tavallisesti kukaan ei ole kiinnostunut vaimoista. Tällä kertaa tulin mieheni mukaan Kiinan matkalle, ja hänen edustajansa Japanista ja joka paikasta, Honolulustakin, tulivat kaikki tapaamaan Minua. Jos hän tulee yksin, ketään ei tule paikalle. 

 

Mieheni sanoi: “Nyt kun Sinäkin tulit, he ovat kaikki täällä.” Voitteko kuvitella? Ei ole kysymys muusta, kuin että käyttäytyy kuin lady heitä kohtaan. Se on hyvin voimakas asia. Se on voimakas asia. Ja naisten pitää osata valmistaa ruokaa, se on tärkeää. Jos naiset eivät osaa tehdä ruokaa, he eivät ole naisia, mielestäni he eivät ole silloin naisia. Kaikkien naisten on osattava valmistaa ruokaa. Teidän pitää opetella valmistamaan ruokaa, kaikki voivat oppia, se on tärkeää. Naisen salainen voima piilee siinä, miten hän valmistaa ruokaa. Katsokaas, miehemme eivät voi lähteä minnekään, koska meidän ruokamme on niin hyvää, heidän on pakko tulla kotiin. 

 

He muistavat ruuan. Teissä on tällainen voima. Tänään pidämme hyvin lyhyen pujan, koska tänään on syntymäpäiväni. Syntymäpäivänä pidettävän pujan pitää olla syvempi, sydämellisempi ja iloa tuottavampi, kuin että tavallaan mentäisiin enemmän rituaaleihin. Ei tarvita monia rituaaleja, koska olemme iloisissa tunnelmissa, ja juhlimme Äidin Syntymäpäivää. Olemme jo päässeet sinne. Se, mitä siihen tavallisesti tarvitaan, sitä ei nyt tarvita, koska olette jo iloisissa tunnelmissa. Sopiiko? Kerroin jo hänelle, että tehdään vain hyvin lyhyt puja, koska tänään on Syntymäpäivä. Ei tarvita mitään valtavan suurta pujaa kutsumaan kaikkia jumaluuksia paikalle, koska he ovat jo täällä, tuolla ylhäällä. 

 

Tunnetteko, kuinka he lähettävät värähtelyjä! He ovat hyvin iloisia siitä, että juhlitte Minun Syntymäpäivääni. Jokaisessa pujassa meidän pitää herättää heidät, ja pyytää olemaan ystävällisiä teille. Vaikka he ovat heränneinä Minussa, haluatte heidän olevan ystävällisiä. Mutta nyt he ovat kaikki heränneinä teissä, eikä tarvita mitään suurta pujaa, siihen ei ole tarvetta. Kerroin Modille, että pidämme hyvin lyhyen pujan, ja sen pitäisi toimia ihan hyvin. Tämän päivän puhe oli kuin puja. Muistakaa, että se oli tarkoitettu teille, kun ette vielä olleet sahaja-joogeja. Tänään se ei ollut tarkoitettu teille. Joten älkää tunteko syyllisyyttä. 

 

Muistakaa aina, että olette sahaja-joogeja, olette Minun lapsiani, ja Minä rakastan teitä hyvin paljon, hyvin, hyvin paljon. Joten luottakaa itseenne, luottakaa täydellisesti. Se on kaikkein suurin asia, jonka voitte antaa Minulle lahjaksi tänään. 
Jumala siunatkoon teitä! 

 

 

(Shri Mataji puhuu marathiksi.) Nyt teidän pitää pestä Jalkojani noin viisi, kymmenen minuuttia, ja Käsiäni noin kymmenen minuuttia, eikä muuta, siinä kaikki. Siihen ei tarvita kovin montaa ihmistä. Siirtäkää se tähän.  

 

Miksi pitää mennä Minun menneisyyteeni? Nykyhetkessä! Om twamewa sakshat, Shri Nirmala Devyai namoh namaha. Tämä on kaikkein suurin mantra. Kaikkein suurin mantra. Kokeilkaa sitä. Toistakaa se vielä uudestaan. Tulkaahan. Peskää Minun Jalkani. Käsillänne. Käyttäkää molempia käsiänne. 

 

Kaksi lasta lisää. Nopeammin. Peskää. Ja sitten vielä kolme. Molemmin käsin. Tulkaahan. Te kaksi. Hyvä - riittää. Ne, jotka eivät vielä ole pesseet, voivat tulla. Nyt voivat pienet lapset tulla tänne eteen. 

 

Tulkaa tälle puolelle, tulkaa. Käytä toistakin kättä. Oikein hyvä - riittää. Molemmin käsin. Nyt sanokaa mantrat englanniksi. Hyvä. Toinen ryhmä. Tulkaa, yksitellen. Englanniksi. Molemmin käsin. 

 

Hyvä, riittää. Hienoa. Oikein hyvä. Käytä molempia käsiä. Hiero molemmilla käsillä. Noin juuri. Hyvä. Kuka on seuraava? Onko vielä muita? Menkää istumaan heidän taakseen, yksi kerallaan. 

 

Hierokaa kovasti. Hyvä, nyt riittää. Tule lähemmäksi. Hyvä poika. Pese Minun Jalkani. Hyvä. Toisella kädellä myös. Jumala siunatkoon sinua. Mikä itseluottamus! Jumala siunatkoon sinua. 

 

Hyvä. Sisäistäkää se, mitä hän sanoo, ottakaa sisällenne. Te kaikki sanotte sen. Ehkä saatoitte nähdä, että Ganesha on avain. Kristus on avain kaikkiin asioihin. Hän on avain, Hän on kaiken perusolemus, joten kaikki toimii Hänen kauttaan. Katsokaas, vaikka tulette Minun luokseni, teidän on tultava Hänen kauttaan. Se tarkoittaa sitä, että viattomuuden on synnyttävä sisällenne, sitten pääsette luokseni. Siksi Ganesha on niin tärkeä. Australia on Ganeshan keskus. Siksi te ihmiset olette niin tärkeitä, olette avain. 

 

Siksi on paljon välttämättömämpää, että te olette enemmän kaiken sisimmässä, kuin muut. Kaikilla tavoin, kuten kerroin, miehen on oltava mies ja naisen on oltava nainen. Nämä ovat kaikki perusominaisuuksia, se on kaiken ydin. Tämä on hyvin tärkeää. Kaikki tukeutuu teihin; sillä kaikki tulee toimimaan teidän kauttanne, teidän viattomuutenne kautta. Te luotte länsimaiden ihmisten viattomuuden - se on hyvin tärkeä asia. Anna se Warrenille toistaiseksi. Teidän pitää myös muistaa, että vuosi vuodelta, kaikki nopeutuu. Ja myös itseoivallusten antaminen nopeutuu, pujat lyhenevät. Meidän on säästettävä aikaa, eikö niin? 

 

Kaikki tapahtuu lyhyemmässä ajassa. Miksi? Tämän Voiman takia. On tapa millä ravita, ja te osaatte ravita tätä voimaa, koska teitä on jo niin monta kanavaa. Niinpä te voitte nopeuttaa sitä. Toivottavasti tuo ei putoa alas! Tarkoittanee, että Hän on samaa mieltä. Hyvä. Mitä seuraavaksi - sitten pestään vain Kädet, tehdään niin. Mutta ei tarvitse... otetaan vain yksi tällainen syliini.... Voisiko vielä joku toinen tulla tänne? 

 

Tule tänne. Kaada tästä. Tule toiselle puolelle. Tule tänne tekemään. Koska tänään on Syntymäpäivä Shri Ganeshan saarella, saavat lapset tehdä koko pujan, niin on parasta. Hyvä. Nyt tytöt voivat tulla tänne. Pidelkää saria - antakaa sari heille. Olisiko isompia naimattomia tyttöjä? Antakaa näiden tyttöjen pidellä saria. 

 

En tiedä, pystyvätkö lapset pitämään sitä ylhäällä, se on niin raskas. Laittakaa se kaksinkerroin, tuolla tavalla. No niin - nyt nouskaa kaikki seisomaan. Ja pidelkää saria näin päin, ja sinä voit mennä tuolle puolelle. Ja nyt pidelkää sitä korkealla. Nyt kaikki lapset ensin. Vähän tuonne päin. Hyvä. Tulkaa nyt lähemmäksi. Tytöt voivat levittää sarin. 

 

Hyvä. Tulkaa tälle puolelle. Hyvä. Nyt pidelkää kiinni sarista. Siirry hieman sivummalle. Nyt on kaikki tytöt voivat tulla tänne. Pidelkää kiinni, nostakaa vähän korkeammalle. Näyttäkää nyt saria kaikille. Muutama isompi tyttö voisi mennä vähän auttamaan. Antaa heidän pitää sitä niin korkealla kuin pystyvät. 

 

Nyt isommat tytöt voivat tulla tänne. Kaksi tai neljä isompaa tyttöä sieltä, tulkaa tänne Tulkaa. Antaa heidän pitää kiinni siitä reunasta. Hyvä, siirtäkää sitä lapsiin päin. Ja nyt, laittakaa tähän punaista väriä. Onko meillä punaista väriä? Ensin tehdään viiva. Isommat tytöt voisivat pidellä sitä nyt, ja kutsutaan pienet tytöt sitten laittamaan kukkia, eikö niin? Vain isot tytöt. Hyvä. 

 

Kaikki pienet tytöt voivat nyt istua. Me kutsumme teitä sitten laittamaan kukkia. Laittakaa nyt viiva tähän ... ja sitten toinen viiva alapuolelle. Tähän myös viiva, ja sitten viivan alapuolelle. Tämän pitää olla viivan sisäpuolella. Tehkää viiva. Laittakaa tätä jalkapohjaan. Laittakaa punaista joka paikkaan. Nyt tehkää siihen swastika. Siihen päälle. 

 

Ja vielä toiseenkin Jalkaan. Hyvä. Teitähän on täsmälleen seitsämän! Huomasitteko? Kyllä, nyt tämän voi ottaa pois, ja nämä pitää laittaa yksitellen...näitä. Voit laittaa vielä vähän. Tehkää punainen swastika, siihen keskelle. Minä autan. Tuon päälle. Hyvä. 

 

Oikein hyvä. Nyt riittää. Tuokaa nyt sari tähän ympärille. Nyt koristelkaa kukkasilla. Lapset voivat tulla koristelemaan. Tuokaa sari tähän ympärille, juuri noin. Lapset voivat nyt tulla laittamaan kukkasia. Ja nyt hakekaa pojat laittamaan kukkia. Meillä on muitakin kukkia. Pojat saavat tehdä sen. Laittakaa suoraan ja asetelkaa niin, että kukat ovat ylöspäin. 

 

Nyt pojat voivat laittaa kukkia ja pyytäkää heitä laittamaan ne oikein. Isommat tytöt voivat nyt tulla tänne. Eivät samat, jotka olivat koristelemassa Jalkojani, koska heidät olette jo nähneet. Ei samat tytöt, jotka olivat juuri koristelemassa Jalkoja, vaan jotkut toiset, tulkaa. Anna yksi hänelle. Ja hänelle myös - ota yksi. Ja kaikki varvasrenkaat... Ensin vasempaan jalkaan, juuri noin. Kiitos hyvin paljon! Tuokaa tänne lisää tyttöjä. Onko lisää tyttöjä? 

 

Tulkaa auttamaan. Laitatko tämän tähän Jalkaan. Ja laita sinä samalla tavalla ... samalla tavalla toiseen Jalkaan. Tämä täytyy laittaa toisin päin, näetkö. Yksi tälle puolelle ja toinen toiselle puolelle. Tulipa siitä kaunis. Shri Mataji, kaikilta Australian lapsiltanne syntymäpäivänne kunniaksi. Kiitos oikein paljon. Tämä on aivan liikaa! Hän sanoo, että Minun pitäisi laittaa se heti kaulaani, en tiedä pitäisikö. 

 

Tiedättekö, se sopii hyvin sariini. Se on rakkauden kaulakääty! Näin päin sen pitää olla. Tämän käädyn kautta, Shri Mataji, me odotamme, että vasen Vishuddhi puhdistuu kaikkialla! Nämä käädyt valittiin myös siksi, että helmien chakra puhdistuisi myös! Se on hieno ajatus! On vielä yksi sormus – sellainen pienempi. Tämä näyttää todella kauniilta! Vähän liian korkea. Yksi riittää. 

 

Saisinko kamman, kiitos. Olen nyt kuusikymmentäkolmevuotias. Ei, vaan kuusikymmentäneljä, voitteko kuvitella? Laitetaan tämä erikois... Ne, jotka haluavat ottaa valokuvia, voivat tulla nyt. Tämä on Teille, Äiti. Niinkö? Tiedän, että teidän on pitänyt huolehtia valtavan monesta asiasta, mutta en tiedä, minne meidän valokuuvaajamme on hävinnyt. Hän ei taida olla paikalla ... Matthew ei ole täällä. Katsotaan, miten tämä menee. Ota yksi kokokuva. 

 

Ota pari hyvää kuvaa. Nyt on valmista. Hyvä. Voisi olla hyvä ottaa yksi ilman kukkaseppeleitä. Katsokaas tätä. Nämä ovat niin kauniita. Aivan Radha-tyyliset. Enin osa on takana. Katsokaa tätäkin, kuinka kaunis! Mistä te olette saaneet kaikki nämä? 

 

Auttaisiko joku vähän? Kaunis! Paras mitä meillä on ollut. Tämän tyylisiä meillä pitää olla. Meidän pitää viedä se Englantiin ja Intiaan, ja me katsomme, mikä on paras. Nämä ovat kolme Jumalatarta...Miten paljon koruja! No niin. Katsotaanpa .... Hyvin kaunis ja mukavan tuntuinen. Se voi olla näinkin, koska Mooladharan pitää olla tässä ... Asia on näin: Mooladharaa ei voi peittää mitenkään. Sen pitää siis olla näin. 

 

Näettekö? Laitetaan nyt sari päälleni. Laitetaan nyt sari. Tytöt - tulkaa tänne. Ottakaa kokokuva, jos haluatte. Jaloista on jo otettu kuva. Onko kaikki kuvat nyt otettu? Vielä on paljon jäljellä. Teidän pitää tuoda kukkaseppele. Ensiksi, toisitteko Minulle nuo tuolta. 

 

Minä vain kosken niitä, sopiiko? Lisää tyttöjä tänne, isompia tyttöjä. Kolme saria yhtä aikaa. Kaikki seitsemän tyttöä voivat tulla. Ne, jotka pitelivät sariani. Jumala siunatkoon teitä. Tämä riittää. Seuraavaksi kukat. Tytöt voivat antaa ne. Nyt kukkaseppeleet. 

 

Tämä on tyypillistä eteläintialaista työtä, he tekevät aina valtavan suuria seppeleitä. Ja muuallakin Intiassa tehdään tällaisia. Ja näitä kutsutaan ... Kiitos hyvin paljon! Ota kokokuva, jossa myös Jalat näkyvät. Kiitos paljon. Kiitos. Annetaan kukkaseppeleen olla aartin ajan. Myös isot messinkiset esineet voi tuoda. Yksi tälle puolelle ja toinen tuolle puolelle. Nuo voidaan siirtää pois tieltä, että saatte otettua kokokuvan. 
Hyvä. Nyt tulen alas täältä.