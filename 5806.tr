Navaratri Kutlamaları: “Kundalini ve Kalki Shakti”. Mumbai, Maharashtra, Hindistan. 28 Eylül 1979.

Bu gün istediğiniz gibi İngiliz dilinde konuşacağım. Hatta belki yarın bile, bu yabancı dili kullanabiliriz. Bugünün konusu Kundalini ve Kalki arasındaki ilişkidir. Kalki kelimesi, aslında Nishkalank kelimesinin kısaltmasıdır. Nishkalank, Benim ismimle aynı anlama geliyor, yani Nirmala: bu lekesiz bir şekilde temiz demek, lekesi olmayan şekilde temiz olan bir şey Nishkalanka’dır, üstünde kir olmayan.

Şimdi, bu enkarnasyon birçok Purana'da tarif edilmiştir  - dünyaya beyaz bir at üzerinde gelecek, Sambhaalpur köyünde, onlar buna Sambhaalpu0r diyorlar. İnsanların her şeyi nasıl da tam anlamı içinde ele almaları çok ilginç. “Sambhaala” kelimesi: “bhaala”, bu alın’dır, “sambhaal” ise, “o aşamada” anlamına gelir. Bu, Kalki'nin “bhaala” da yer aldığı anlamına gelir. Bhaal alındır. Ve O, burada doğacaktır, Sambhaalpur kelimesinin gerçek anlamı budur.

Arada ise, İsa Mesih ve Kalki olarak adlandırılan, Onun Mahavishnu olarak yok edici enkarnasyonu arasında ise, insanlara kendilerini düzeltmeleri, İncil’de Son Yargılama olarak adlandırılan bu Tanrı'nın Krallığına girmeleri için, bir zaman verildi. Yargılanacaksınız, hepiniz bu dünyada yargılanacaksınız.

Dünyanın nüfusu maksimumdadır, böyle söylerler, çünkü hepsi - pratikte onların hepsi, Tanrı'nın Krallığına girmek isteyenler, modern zamanlarda doğdular ve çok yakında doğacaklar.

En önemli zaman budur, çünkü Sahaja Yoga Son Yargıdır. Bunu duymak fantastiktir ama bu bir gerçektir ve bu bir hakikattir. Her ne kadar Anne'nin sevgisinin, aydınlanma almanızı ve bu kadar korkunç bir deneyim gibi görünen Son Yargılama hikâyesi kolaylaştıracağını anlayabilseniz de, bu sizin için çok güzel, çok hassas ve narin hale getirildi ve sizi rahatsız etmez.  Ama size bahsettiğim Son Yargılamadır ve hepiniz Sahaja Yoga ile, Tanrı'nın Krallığına girip girmeyeceğiniz konusunda yargılanacaksınız.

Şimdi, Sahaja Yoga'ya insanlar farklı türden dikkatlerle ya da chittalarla geliyorlar. Çok fazla "tamasi krutya" (sol kanal eylem) sahibi, ya da uyuşuk, daha halsiz ya da yavaş hareket eden mizaçlı olarak adlandırdığımız insanlar olabilir. Bunlar, abartıldıklarında, insanları içkilere, alkole veya sizi Gerçeklikten uzaklaştıran ve sizi içinizde donuk yapan bazı şeylere götürür.

Diğer taraf ise bildiğiniz üzere, çok fazla hırsları olan sağ kanal insanlar. Onlar son derece hırslı insanlar, bütün dünyayı kazanmak istiyorlar ve kendi başlarına bağımsız olmak istiyorlar, habis ve kanserli. Onlar bütün ile olan ilişkilerini sürdürmek istemiyorlar.

Kaliyuga'da insanların nasıl aşırılıklara yöneldiklerini görebilirsiniz. Bazıları fazlasıyla alkolizm içindeler ya da buna şöyle bir şey diyebilirsiniz - farkındalığından, Kendinden, Gerçek'den, Güzellik'ten kaçmak. Diğerleri ise, onlar bunu inkâr ediyorlar, güzel olan her şeyi inkâr ediyorlar ve ego odaklılar.

Bu yüzden, süper ego odaklı, çok şartlanmış ve uyuşuk, tembel ve kesinlikle ilkel olan insanlarımız var. Diğer tarafta ise, son derece hırslı – baskıcı, hırs ve rekabetleriyle birbirlerini yok eden insanlara sahibiz.  Bu iki türde doğaya sahip olan insanların, Sahaja Yoga'ya girmeleri oldukça zordur, ama merkezde olan insanlar Sahaja Yoga'da kolayca özümsenirler.  Dahası, daha az karmaşık olan, köylerde olanlar gibi temiz kalpli insanlar, Sahaja Yoga tarafından çok kolay bir şekilde özümsenirler ve bunu hiç bir zorlukla karşılaşmadan alırlar.  Şehirde, yaptığım bu kadar fazla işin sonucunu görebilirsiniz, orada bugün zor bela 200 ila 300 kadar insan var. Ama Ben eğer bir köye gidersem, bütün köyün, deyin ki, 5 ila 6 bin kadar kişinin geldiğini görürsünüz ve hepsi herhangi bir zorlukla karşılaşmadan aydınlanmalarını alırlar. Çünkü burada insanlar çok meşgul olmalılar, pek çok başka meşguliyetleri var onların. Başka şeylerin, Tanrı'yı ​​aramaktan ve Tanrı'yı ​​bulmaya çalışmak gibi bir arayış için zamanınızı harcamaktan çok daha önemli olduğunu düşünüyorlar.

Bu koşullar altında, Sahaja Yoga köklerini çok tatlı bir şekilde tüm arayanların kalbine atar. Bu çok spontan şekilde çalışır. Aydınlanmanızı herhangi bir zorlukla karşılaşmadan, hiç bir çaba sarf etmeden, bunun için para ödemeden, herhangi bir yorucu egzersize girmeden alırsınız.

Ama, Kalki'den bahsettiğimiz zaman, aydınlanmamızı almamızla Tanrı'nın Krallığına girmek arasında çok fazla bocalayabileceğimizi hatırlamamız gerekiyor. Buna 'Yoga bhrashta sthiti' (bhrashta – düşmüş, sthiti - devamlılık)denir. İnsanlar yogayı alırlar, yogaya gelirler ve sonra hala pravrutileri (eğilimleri) tarafından büyülenirler. Örneğin, ego odaklı bir adam ya da para odaklı bir adam ya da baskın olmak isteyen bir adam, fikirleriyle baskın olacağı bir grup insanı bir araya getirebilir ve kendi düşebilir, diğerleri de aşağı düşecektir. Sahaja'da,  Yoga'nın kendisinde. Bu Bombay'da oluyordu, çok, çok sık, devam edegelen çok, çok yaygın bir şey. Fakat buna, bir kişinin yogadan düştüğü şey olan  'Yogabhrashtata' denir, o  Yoga'sından düşer çünkü Sahaja Yoga size ister düşmek isterseniz yükselmek için tüm özgürlüğü size verir.

Ama başka bir guruya giderseniz, arınmanın gerçekleştiği herhangi bir yoga türünü yapıyorsanız ve insanların çocukluktan itibaren eğitildiği ve disipline edildiği yerlerde, bu yogalarda bir guru şu veya bu şekilde sizin incindiğinizi ya da hiç kimseyle bağlantınız olmayan bir şekilde kırıldığınızı görecektir, bir operasyon gibi. Onlar bu kişiliği alıp, fırlatıp atıyorlar.

Fakat burada, bunu anlamak sizin özgürlüğünüze bırakılmıştır, siz ana şebeke ile olan bağlantıyı korumalısınız, grubu muhafaza etmelisiniz, orada bulunan insanları etkilemeye çalışan tek bir kişiyi değil, siz bütünü muhafaza etmelisiniz,.

Sahaja Yoga'da, çok fazla ortaya çıkmaya çalışan herhangi birisi, aşağı düşer, çünkü gördüğünüz gibi doğada hiçbir şey sınırların dışında büyümez. İnsanların belli bir boyda olması gibi, ağaçlarında belli yükseklikleri vardır, her şey kontrol edilir. Sahaja Yoga'da gösteriş yapmayı deneyemezsiniz, ne farklı bir grup ne de başka özel şey bir yapmayı denemelisiniz. Özellikle Sahaja Yoga'da başkalarının gelip onların ayaklarına dokunmasını isteyen insanlar olduğunu gördüm. En şaşırtıcı olanı ise, bu tür insanların her zaman çok kısa sürede ifşa olmalarıdır ve kişi onların durumlarını bilir. Çakraları catch ettiği için, bir süre bunu hissetmeseler de onlar kötü şekilde catch ederler. Vibrasyonları orada olabilir, ama tamamen bitine dek  aşağı ve aşağı ve daha aşağı giderler. Şimdi bu "yoga bhrashta sthiti", herkesin başına gelebilecek en kötü şeydir. Her şeyden önce siz yoganızı alamazsınız. Eğer yoganızı alıp, sonra da Shri Krishna'nın tarif ettiği bu tür bir durumun içine atlarsanız, siz rakshasa yoni (şeytani form) içine girersiniz.

Sahaja Yoga'ya gelenler, tek bir şeye yapışmanız gerektiğini bilmek zorundadır, uygun şekilde, aksi halde kalan yoni nedir, eğer yoga olmadan ölürseniz belki yeniden doğarsınız, belki – elbetteki sizin... bu hayatınız boşa harcanmış olur! Fakat Sahaja Yoga'ya geldikten sonra böyle numaralar dener ve sizin bunu başardığınız, şunu başardığınız veya sizin çok büyük bir aydınlanmış ruh olduğunuz şeklinde onları etkilemeye çalışırsanız  - aydınlanma almadan önce yapmış olduğunuz bütün bu saçmalıklar -  o zaman ortada çok ciddi bir suç vardır ve siz bunun için cezalandırılıyorsunuz. Bu, Sahaja Yoga'nın arkasında gizlice çalışan Kalki'nin gücüdür.

Mesela Beni görmeye gelen, Benim hakkımda bir şeyler yayınlamak isteyen bir kadın vardı ve korkunç bir adam tarafından ona ödeme yapılmıştı.  Bu kişi Benim asla yapmadığım bir şeyler hakkında saçma sapan bir şey yayınladı. Bunun üzerine herkes çok rahatsız oldu ve sinirlendiler. Onlar şöyle dediler: “Anne siz onu cezalandırmalısınız ve onu mahkemeye vermeliyiz, hakaret etmelisiniz, şudur, budur. “Ben mahkemeye gitmeyeceğim, bu fikirleri bıraksanız iyi olur” dedim. Ama kimse Beni dinlemeyecekti, görüyorsunuz. Öyle oldu ki; bu gazete üç buçuk ay süreyle kapandı ve onlar çok büyük bir aksilik yaşadılar. Tabii ki Mataji Nirmala Devi söz konusu olduğunda bunun Benim tarafımdan yapılmadığını, Kalki tarafından yapıldığını söyleyebilirim.

Kalki, Sahaja Yoganın güzelliğini koruyan on bir tane güç olduğu anlamına gelir. Sahaja Yoga ile uğraşmaya çalışan herkes, çok kötü bir şekilde zarar gördü.

Yani bugün,  Divine ile oyun oynamanın tehlikelerinin size anlatıldığı bir gün. Şimdiye kadar, insanlar bunu havadan gelmiş gibi alıyorlar. Onlar İsa gibi insanlara işkence ettiler, büyük azizlere işkence ettiler, insanoğlu her zaman işkence eder ve pratikte hemen her derste uyarıyordum, bunu - bu numarayı, bugün denemeyin, çünkü Kalki zaten faaliyette! Ve iyi bir insan olan, aziz olan hiç kimseyi rahatsız etmeye çalışmayın! Bu konuda dikkatli olun, çünkü Kalki faaliyette! Ve bu güç üzerinize geldiğinde, kendinizi nasıl saklayacağınızı bilemezsiniz!

Sadece Sahaja Yogiler değil, bugün bütün dünyaya söylüyorum, bunu - Dikkatli olun! Başkalarına zarar vermeye çalışmayın. Başkalarından yararlanmaya çalışmayın ve kendi gücünüzü göstermeye çalışmayın! Çünkü bu yıkım hayatınızda bir kez başlarsa, onu nasıl durduracağınızı bilemezsiniz!

Bir kere gittim, sanırım daha önce size Andhra Pradesh'e gittiğimi de söyledim ve orada insanlara “Bu tambaku’yu - artık siz daha fazla tütün yetiştirmemelisiniz” demiştim. Bana çok kızdılar çünkü bunun kendi yaşamları olduğunu düşünüyorlardı. Para basıyorlardı ve çok fazla para kazanıp her türlü paapa’yı (günah) işliyorlardı.

Ben dedim ki, “Bugün siz bu dünyada başınızın tepesinde daha fazla paap ve daha fazla karma yaratmak için değil, paapalar temizliği yapmak, “papaksh talana”  yapmak geldiniz. Buraya günahlarınıza ilave yapmak için değil, onları temizlemek için geldiniz. Bu temizlik zamanıdır, işte bu yüzden Ben, Nirmala olarak buradayım, onu temizlemek için, paapalarınıza ilave yapmak için siz ne yapıyorsunuz? Bu korkunç tütünü yetiştirerek ne kazanacaksınız? ” Ama onlar Beni dinlemediler ve sonra, derslerimin üçünde – bu o kasette var, insanlar söylüyorlar – Ben dedim ki, “Dikkatli olun! Denizdeki Kalki size kinlenecek. O sizin üzerinize gelecektir!” Ve siz Andhra'da ne olduğunu biliyorsunuz.

Morvi’de de aynı şey, size anlatacağım. Sadece geçen yıl Morvi’den bazı insanlar Benimle buluştular, Morvi’den gelen çok büyük bazı insanlar. Ve onların hepsi korkunç bir adam olan,  aile üstüne aile mahfeden korkunç bir “aziz” e inanıyorlardı.  Onlara dedim ki: “siz neden bu adama inanıyorsunuz, o sizin dikkatinizi maddi şeylere doğru çekiyor? Neden ona inanıyorsunuz? ”Morvi'deki her evde, bu korkunç azizin resmi vardı. Onlara anlattığım zaman, Beni dinlemeyeceklerdi, Ben sadece onları uyarıyordum, onlar Benim bu kişiyi kıskandığımı düşündüler ve siz Morvi’de ne olduğunu biliyorsunuz. Bu bir gerçek! Bütün bunlar başkalarının önünde söylendi, yani onlar not ettiler, ne oldu, hangi yerde ve Mataji'nin bunu nasıl söylediğini not ettiler.

Bundan önce, bir kez de Delhi'de, Vrindavan'dan gelen ve Bana pandalardan (Tapınaklarda dini rehberlik yapan brahman) , şundan bundan bahseden bazı insanlarla tanıştım ve onlara dedim ki: “Hepiniz mesleklerinizi bırakın, sizler korkunç insanlarsınız! Tanrı adına para kazanmak için, nasıl bir işe sahip olmanız lazım? ” Ve bütün bu panditler ve pandalar, tüm bu insanlar, toplumdaki korkunç parazitlerdir. İşlerinizi bırakın yada bu ... kendinizi beslediğiniz Ganj nehri bir gün olacak, sizi tamamen mahvedecek.” Ve Yamuna ve Ganj nehrindeki sel olduğu sırada Ben Londra’daydım, bütün bu pandaların khomcha'larıyla ve her şeyleriyle kaçtıklarını TV de gördüm. .

Tabii ki, bu korkunç insanlarla ilişki kurduğunuz zaman, onlarla birlikte yaşadığınızda da sizde acı çekersiniz. Masum acı çeker.  Neden bu tür insanlardan etkilenesiniz? Bu sizin para ödemeniz gereken şeydir! Etkilendiğinizde çok ödün verirsiniz. “Sonuçta oraya gitmemiz önemli değil, o yüzden biz bu adama da bir şeyler vermeliyiz, o atalarımızın bir pandası - orada oturuyor ve para dileniyor, Ganj nehrinin önünde oturuyor.” Hayal edin: Sevgiyi Veren ve Sevinci Veren orada akıyor ve bu insanlar sırtlarını nehre doğru dönerek oturup, sizden para istiyorlar. Ne aptal insanlar, böylesine aptal, işe yaramaz insanlar! Ve siz onlara para ödüyorsunuz ve onlara para bağışlayarak harika bir punya yaptığınızı düşünüyorsunuz!

Biz bu tür bir yaşam sürdük, uzlaşmacı, anlayarak değil, Gerçek nedir, Gerçek olmayan nedir? Bir taraftan, bu ülkede ve tüm dünyada olan, ama özellikle de bu ülkede olan bu tür şeylere karşı tamamen kör bir inanç. Bizler, içinde bir sürü  "bhavikta" bulunan basit masum insanlarız. Bu doğru, ama bu bizim aptal ve budala olmamız gerektiği anlamına gelmiyor.

Mesela, geçen gün Awargaon adlı bir yerdeki bir toplantıda, bu insanların, Vithala'nın mandirinde (Hindu Tapınağı)  bhadaweii denilen bu insanların bu azizlere kötü muamele ettikleri için cezalandırılmaları gerektiğini söyledim, insanlar günlerce ayakları üstünde oraya gidiyorlar ve onlara bir şeyler yapılmalı. Ve Ben bunu söylediğimde herkes biraz sinirlendi, çünkü enkarne olmuş rakshasalar olan bu bhadawa’lar (Seks için anne ve kız kardeş ayırmayan kişi) bu fakir insanlar için yüce bir şey. Orada onlar binlerce mil yürüyen bu insanların kafalarını kırıyorlar, tıpkı bir hindistancevizi gibi onların kafasını kırıyorlar ve hepsinin kafası ağrıyor. Böyle bir zulmü bu masum basit insanlara uyguluyorlar ve siz, Ben Gerçek için, Din için ve Şefkat için ayağa kalktığımda, Benim onları desteklemem gerektiğini düşünüyor musunuz? Bunu söylediğim zaman, bazı insanlar, kazanılmış haklara sahip olan bazı insanlar, onlar da bhadawaların akrabaları olsa gerek ya da her neyse, onlar Bana kızdılar.  Ama Tanrıya şükürler olsun ki, üç ay içerisinde bütün her şey Hükümet tarafından kontrole alındı.

Açıkgözlerimizle neler olduğunu görmemiz çok yaygındır. Biz hala tapınaklarda aynı şeyi yapmaya devam edeceğiz, Tanrı adına bile, günah üstüne günah işliyoruz! Günahlarımıza günahlar ekliyoruz ve onu temizlemek yerine ve gelişmiş beynimiz sayesinde anlamak yerine, sadece eklemeye devam ediyoruz. Bu Benim buna tamasi ( sol kanal) olan, beyninizi kullanmayın dediğim insanlar, onlar mulabuddhi’ler. Onlar sadece birilerini takip ediyorlar, çünkü Batıda bir tür hipnotik etki veya bir tür karizmatik hareket var, görebiliyorsunuz, bu karizmatik insanlar onlardan binlerce rupi alacaktır! Binlerce rupi! Ve onlara epilepsi, kangren, eğer bunlar değilse çılgınlık, her türden delilik verecekler. Fakat insanlar deli gibi bütün bu hareketlerin peşinden koşarlar ve günahlarını temizlemek için biraz zaman harcamak yerine, kendi yıkımlarına, kendi işledikleri günah yığınlarına ilave yaparlar.

Sahip olduğumuz bu zaman, en değerli zamandır ve kişinin kendisine karşı çok dikkatli ve uyanık olması gerekiyor. Bundaki yardım için kişi, başka bir kişiye bağlı olmamalıdır. Ama kişinin Tanrı'nın Krallığı içindeki kendi varlığı tamamen sağlamlaştırmaya çalışmalı ve Yüce Tanrı'nın Kalbindeki en yüksek yeri işgal etmelidir.

Çünkü Kalki geleceği zaman, O bütün bu insanları şefkat göstermeden katledecekdir! O herhangi bir şefkatten yoksundur! Onda, on bir tane Rudra vardır, yani bu Onda kesin olarak kuvvetli bir şekilde yerleşmiş olan on bir tane yıkıcı güç var demektir ve Ben bütün bunları gördüğümde, çünkü Ben bütün bunları görebilirim, bu aciliyet Bende büyür ve size şunu söyleyeyim: dikkat edin! Aptallık etmeyin! Bunu hafife almayın ve saçma sapan insanlara ödün vermeyin! Doğru olana yapışın! Aksi halde, Kalki'nin geleceği gün çok yakındır!

Diğer tür insanlar ise – zekâlarının sonu olmadığını düşünen insanlar. Onlar Tanrı'yı ​​reddettiler. Onlar “Tanrı nerede? Tanrı yok. Biz Tanrıya inanmıyoruz. Bütün bunlar saçmalık, bilim her şeydir”, derler. Bilim şu ana dek ne yaptı? Haydi, buna bir bakalım! Bilim bizim için ne yaptı? Bilim şu ana dek hiçbir şey yapmadı, o sadece bütün ölü işleri yaptı! Sadece sizi ego odaklı yaptı. Batı'nın tümü ego odaklıdır, onlar günah işlemenin bütün yöntemlerini buluyorlar. En kötü günahların nasıl işleneceğine dair metotlar buluyorlar ve Hindistan'da bilgi sağlayan belli bazı gurular var: daha kötü, daha da kötü ve daha da kötü günahlar nasıl işlenir. Bu sayede iki zıplayışta cehenneme kolayca gidebilirler.

Yanlış olan her ne ise, yanlıştır, bugünde, yarında ya da dün ya da binlerce yıl öncesinde, dharmanız için, sizin yaşamanız için yanlış olan her ne varsa, bu yanlıştır! Yeni ifade, “Bunda yanlış olan ne var, şunda yanlış olan ne?”  Bu soru sadece Kalki tarafından cevaplanacaktır!

Ben sadece size bunun yanlış olduğunu söylüyorum ve bu son derece yanlış, bu yükselişinize karşıdır, bu varlığınıza aykırı ve sonrasında sizin tövbe etmek ve şu soruyu sormak için zamanınız olmayacak, “Sorun ne?” , siz katledilmiş olacaksınız.

İşte, Kalki enkarnasyonun olduğu şey budur. Dedikleri gibi, O beyaz bir atın üzerinde gelecek. Çalışacak olan şey,  muazzam bir şey! Her bir insan sıraya girecek ve hiç kimse hak iddia edemez!

Görmek? Her şey ilan ediliyor. Bilim tarafından yaratılan bu mikrofonla bile [mikrofona dokunarak] her şey yayınlanıyor, bunu Sahaja Yoga'yı yaymak için kullanabiliriz, biliyorsunuz, eğer Ben onu çakralarımın üzerine koyarsam siz vibrasyonları alır ve aydınlanmanızı alırsınız. Bütün bilim Sahaja Yoga'ya tabidir. Mesela geçen gün bazı televizyoncular geldi, “Anne, sizin televizyon çekiminizi  yapmak istiyoruz” dediler. “Yapmadan önce dikkatli olun. Hiç reklam istemiyorum, ama ne yaparsanız yapın, düzgün yapın”, dedim.   TV aracılığıyla Sahaja Yoga yapabiliriz. Diyelim ki Ben oradayım, TV ekranında, insanlardan ellerini uzatmalarını isteyebilirim ve yalnızca televizyonda görerek aydınlanma alabilecek binlerce kişi olabilir. Bu bir gerçek,  bu Benim varlığımdan yayılıyor, bu bir gerçek! Neden bu konuda öfke duyasınız ki? Neden gelip test etmiyorsunuz? Neden incinesiniz, eğer Ben de böyleysem egonuz sizi neden incitsin ki? Eğer siz farklıysanız, bu Beni hiç incitmiyor! Eğer bir işi biliyorsanız, deyin ki,  organize etmeyi, bunu ya da şunu, Ben kendimi kötü hissetmiyorum. Eğer bir kişi Tanrısal bir Kişilik ise neden siz kendinizi kötü hissedesiniz ki? İsa, Tanrısal İlahi bir Kişilik olduğunda, neden kötü hissettiniz? Neden onu öldürdünüz? Onu neden öldürdünüz? Neden azizvari bütün bu insanlara işkence ettiniz?

Sizler çok bilge ve tatlıydınız, değil mi? Her türden, işe yaramaz, fertleri  yanlış yönlendiren insanların peşinden koşan çok kibar ve hoş insanlar oldunuz. Şimdi sizi yanlış yönlendiren çok kişi var. Onlar sizi yanlış yönlendirmek için para alıyorlar! Sana günahlar kazandırdıkları için para alıyorlar. Onlar güzelce, cehenneme bir seyahat için size rezervasyon yapıyorlar, orada kendilerinin de güzel bir rezervasyonu var. Ve Ben onlar hakkında konuştuğumda insanlar neden çok üzülüyorlar,  Mataji neden bu gurular aleyhinde konuşmalı ki? Onlar guru değil, onlar rakshasalar!

İsa bir keresinde ayağa kalkıp “Bu şeytanlar ve şeytanın çocukları cehenneme gitmek zorunda kalacak!” dedi. O zaman insanlar İsa'nın peşine düştüler, Ona “Neden onlar aleyhinde böyle şeyler söylüyorsun?” dediler.  Onlar, birbirleri aleyhine bir şey söylemezler.  İsa, “Şeytan kendi evine karşı konuşmayacak” dedi. Onlar birbirleriyle çok arkadaş canlısıdırlar. Aralarında sorun yoktur. Birbirlerine karşı çok kibarlar, şimdi bütün öğrenciler dağıtılıyor: “Sen şöyle bir grubu al, ben şöyle bir grubu alayım ve hepimiz doğrudan cehenneme gideceğiz”. Bu sanki ilk önce bir trenin yola çıkması, sonra ikinci bir trenin ayrılması, daha sonra ise üçüncü trenin kalkması şeklinde, uygun biçimde organize edilmişler.

Sahip olduğumuz bu tür bir hırsın, bu tür ego merkezli ve para merkezli olmanın diğer tarafı ise, bizler sürekli olarak parayla meşgulüz! Ben buna bir 'bhrama' diyorum, buna bir halüsinasyon diyorum. Para peşinde koşan insanlardaki büyük bir halüsinasyon. Bir diğer halüsinasyon ise, sizin pretaatma’ların (bhootların) ve cesetlerin peşinde koştuğunuz bir halüsinasyon. Bunlar peşinden koştuğunuz iki serap. Bu paradan siz ne elde edeceksiniz? Git ve çok, çok zengin olan bir adama bakın! Sadece gidin ve görün - o kişi mutlu bir adam mı? Hayatının analizi nedir? Sözde başarılı insanlar, gidip onları görüyorsunuz, onların başarıları nedir? Kim onlara saygı duyuyor? Arkalarını döndüklerinde, insanlar “Tanrım, ben kimin yüzünü gördüm,  gidip ağzımı yıkayayım!” diyorlar.

Hayırlı mısınız? Biri sizi görürse, sizden herhangi bir çıkar meydana gelir mi, o kişinin başına bir miktar “shubha” (hayırlılık) gelir mi? Kalyanamay mısınız (iyilik dolu)? Mangalmay mısınız(hayırlılıkla dolu)?  Ne tür bir kişiliksiniz, kendinizi sadece siz yargılarsınız ve bu yargı da, burada, Sahaja Yoga'da yapılabilir.

Sahaja Yoga'ya gelen bir hastamız vardı ve Bana “Anne, ben genç bir çocuğum ama bana ne olduğunu bilmiyorum, ama ben uğursuz biri oldum” demişti. Bende, “sen bunu nasıl biliyorsun?” dedim. Oda ,“ben nereye gidersem gideyim, orada  karı koca arasında bir kavga var; çocuklarda bir şeyler ters gidiyor; çocuklar ağlamaya, bağırmaya ve çığlık atmaya başlıyorlar. Ve şimdi herkes tarafından nefret ediyorum, herkes  bana “sende bir sorun var” diyor ”, dedi. Ben ondaki sorunun ne olduğunu buldum - o tedavi edildi. Şimdi güzel vibrasyonlar yayıyor.

Sizden çıkan çok negatif vibrasyonlara sahip olabilirsiniz, belki de farkında olmadan günah işliyor olabilirsiniz ve siz “Ah, Anne, ben bütün vibrasyonları alıyorum, çok iyiyim” derdiniz. Böyle insanlar her zaman kendileri ve başkalarını aldatırlar,  onlar bu konuda çok iyidirler. “Ah, bende yanlış olan hiç bir şey yok, ben birinci sınıf bir durumdayım, benim vibrasyonlarım en iyisi” ve “ben çok iyi yapıyorum”, derler.

Sizi kimin yargılayacağı  kendi işinizdir. Başkalarına siz ne iyilik yaptınız? Geçenlerde böyle bir aksilik yaşadık. Ve o beyefendiye dokunan bütün insanlarda, sol Swadishthana catch’i olduğunu gördüm. Çok kötü! Ve onlara bunun yanlış bir şey olduğunu söylediğimde, bu durum, bu adamı çok önemli kılmak oldu, hepsi hayatıma kastetti.

Beni görmeye gelen, Sahaja Yogi bir doktor vardı. Oğlu, Beni görmeye geldi, o sekiz yaşında ve çok iyi bir oğlan, aydınlanmasını aldı, ama çok kötü bir Swadishthanası vardı. Ben de ona “Bu adam sizin evinize geliyor mu?” diye sordum, “Evet Anne, çok sık gelir” dedi.  Uyarıma rağmen bu kişi onların evine giderdi ve onlar bu beyefendiyi eğlendirirlerdi.  O beye  “sen Anneye git ve kendini temizlet!” demek yerine, bakın, onlar böyle bir kişi tarafından baştan çıkarıldılar ve hipnotize edildiler. Ona sordum ve dedim ki “sen bu adamı evine getirdin mi?” Oda “Evet” dedi. Bende “Tamam! Sahaja Yogada yaptığımız gibi sen git ve onu shoe beat yap” dedim. Ve çocuk temizlendi.

Ailenizi, çocuklarınızı, herkesi mahvetmek mi istiyorsunuz, çünkü bazı hipnotik adamlara yapışıyorsunuz? En azından onlar için biraz düşünün! Bunun gibi pek çok şey var, ama Sahaja Yoga'dan ayrılmak çok kolaydır ve Londra'da bile, Ben kimin nereye gittiğini, ne yaptığını biliyorum. Onlara yazıyorum, onlara anlatıyorum, “bunu yapmayın! Sadece bunu yapmayın, yapacak bir şey yok! ”Derhal şunu anlamalısınız, - Annemiz bu şeyleri bilir. O bilir ve eğer O,  bize böyle bir şey söylüyorsa, yapılması gereken budur. Tartışılmamalı! Vibrasyonlarınızı tartışarak mı aldınız? Ama yine de Sahaja Yoga'da da insanlar tökezliyorlar ve bu onların yapacakları en kötü şeydir, çünkü yoga bhrashta’lar, (düşmüş, yozlaşmış) en fazla suçlananlardır. Nereye gidecekler?

Burada bulunan tüm Sahaja Yogileri uyarmalıyım, çünkü Sahaja Yoga,  Son Yargıdır! Sadece yargılanmayacaksınız, sizler Tanrı'nın yurttaşı olduğunuz, Tanrı’nın Krallığına giriyorsunuz– bu doğru. Fakat bunun dışında, sizin tam bir teslimiyetiniz ve Tanrısal yasa anlayışınız olmasa da, siz orada bulunabilirsiniz. Diyelim ki, söyleyin, eğer siz Hindistanlı iseniz ve bir Hindistan vatandaşı iseniz, ama hata yapar ve ceza kanunlarına karşı gelirseniz, cezalandırılırsınız. O zaman bile! Öyleyse, Tanrı'nın (ülkesinin) vatandaşı olsanız bile, sizler bu konuda çok dikkatli olmalısınız!

Size söylemek istediğim ikinci şey, Kalki'nin yıkıcı güçleriyle ilgili. Bugünkü ders sizler için çok sert olacak çünkü sizin üzerinde konuşmamı istediğiniz enkarnasyon çok serttir, hepsi içinde en sert olanıdır.

Diyelim ki, Krishna'nın enkarnasyonunun Hanana Shakti'si (Öldürme gücü) varken, O  Kamsa'yı öldürdü, O pek çok rakshasa öldürdü, bir çocuk olarak da, bunu biliyorsunuz, O Putana'yı (Dişi Rakshasa -Zehirli süt ile emzirerek Shri Krishna’yı öldürmeye çalışan üvey annesi) ve birçok insanı öldürdü. Ama aynı zamanda leela (Tanrısal Oyun) vardı. Onda sevgi vardı ve O insanlara ödünler verdi, insanları affetti de.

Fakat affetmenin bedenlenmesi olan İsa, İsa’nın affediciliği Onun içindeki yaşam gücünden başka bir şey değildir. Eğer İsa patlarsa ... eğer biz Onun affediciliğinin değerini anlayamazsak, bütün bu affedicilik büyük bir felaket olarak bizim üzerimize gelebilir. O çok açık bir şekilde, “Bana karşı söylenen herhangi bir şey hoş görülecektir ama Kutsal Ruh a karşı söylenen tek bir söz hoş görülmeyecektir” demiştir. O bunu çok net bir şekilde söyledi. Ve şimdi siz, Kutsal Ruh'un Adi Shakti olduğunu anlamalısınız.

Kişi böyle bir enkarnasyonun çok yakında geleceğini anlamalıdır. Ve Krishna’nın, sadece Hanana Shakti olan güçleri, O'na verildi. Brahmadeva’nın yalnızca Hanana Shakti olan güçleri O'na verilmiştir. Shiva’nın bir Tandava’ın (yok oluş dansı) parçası olan ve sadece Hanana Shakti olan güçleri O'na verilmiştir. O halde Bhairava’nın Shakti'si, Bhairava’nın bir öldürme sembolü olarak nelere sahip olduğunu biliyorsunuz, büyük kılıç gibi bir şey ve ayrıca Ganesha’nın Parusha'sı (Balta); ve ayrıca Hanumana’nın yok edici Navasidhi’lerinin hepsi (siddhi-doğaüstü güç)( Ashtha (sekiz)Siddhi: Anima: kişinin vücudunu atom boyutuna indirgemesi, Mahima: bedenini sonsuz ölçüde büyütmek, Garima: sonsuz derecede ağırlaşmak, Laghima: neredeyse ağırlıksız olmak, Prapti: istediği her yerde olabilmek, Prakamya: Ne isterse onu gerçekleştirmek, Isitva: doğaya üstün olmak, Vasitva: doğal güçlerin kontrolü)  O'na verildi. Buddha’nın bütün affediciliği ve Mahavira’nın Ahimsa’sı (tüm canlılara saygı göstermek ve başkalarına yönelik şiddetten kaçınmak) alt üst olacaktır.  Bu on bir tane gücün hepsi, Sahaja Yoga ile bittiğimiz zaman, kesinlikle ayıklandığımız zaman, bizim üzerimize gelecektir ve nihai öldürme O'nun tarafından gerçekleştirilecektir.

Keşke bu sadece bir öldürme olsaydı, bu Devi'nin yaptığı gibi sıradan bir Hanana (öldürme) olmayacaktır. Çünkü Devi bütün bu rakshasaları binlerce yıl önce öldürdü, ama bu insanlar bütün bu rakshasaları tekrar koltuklarına geri oturttular.

Şimdi, sizin anlamaya çalışmanız gereken problem çok farklı, şu anda.  Eski günlerde, Krişna'nın şunu söylediği zamana kadar, “Yada yada hi dharmasya, glanir bhawati bharata. Vinashaya cha dushkruthaam panitra na echa saguna.”Bu iki kelimeyi anlamak zorundasınız. Dushkruthaam'ı yok etmek, bu zalim insanlar veya negatif güçler anlamına ve azizleri kurtarmak anlamına gelir. “Sambhavami Yuge Yuge”, “Ben tekrar ve tekrar geleceğim”.

Ancak Kaliyuga'nın sorunu, bir sadhu veya bir rakshasa olarak saf ve basit bir insan olmamasıdır. Pek çok rakshasa beyninize girdi. Yanlış olan, yanlış yapan, politika adına, din adına, ilerleme ve eğitim adına her türlü yanlış şeyi yapan pek çok insanın yanındasınız siz. Siz bir kez onların yanında durunca, onlar sizin beyninizdedir, sizin içinizdedir. Ve onlar sizin içinizde oldukları zaman, dushkruthaam'ları siz nasıl yok edeceksiniz? Onlar sizin içinizdeler! Siz belki de iyi bir insan olabilirsiniz, ama kafanızda onlara sahip olduğunuz zaman, yok edilebilirsiniz. Dolayısıyla kimin gerçek bir negatif, kimin gerçek bir pozitif olduğunu söylemek için sağlam ve hızlı bir kural yoktur.

Sadece Sahaja Yoga sizi temizleyecektir ve sizi kesinlikle pozitif, olumlu derecede iyi insanlar ve dindar insanlar haline getirecektir. Tek yol budur, çünkü sizin ankura’nız (filiz), size aydınlanma vermeye başladığında, siz kendinizi hissediyorsunuz, kendi Özünüzü hissediyorsunuz ve bu Öz ile,  siz bunun kendi özünüz olduğunu bilirsiniz, bu bir serap değildir. Bu özden neşe duymaya başlarsınız. Bir kez neşe duymaya başladığınızda, sizi ödün veren hale getiren ve korkunç derecede karışık bir insan yapan tüm bu şeylerden vazgeçersiniz. Bütün bu karışıklık kaybolup gidebilir!

Bu yüzden Sahaja Yogayı en özverili şekilde ele almamız ve kendimizi tüm yaptığımız yanlış işlerden ve ayrıca tanıdığımız diğerlerinden kurtarmamız en temel şeydir ve arkadaşlarımıza, ilişkilerimize ve tüm dünyaya verebileceğimiz tek şey budur!

İnsanlar akşam yemeğine başkalarını davet ediyor, içiyorlar, şudur, budur. Siz onlara ne veriyorsunuz? Hiçbir şey? Doğum günlerinde dönüp hediyeler verecekler, garlandlar verecekler,  iyi dilekleri ve her şeyi alıp vereceklerdir. Londra'da bir Noel günü olduğunda, kartlar Noel'den önceki on gün boyunca, hiç mektup gönderilemeyecek derecede yığılıyor. Ve İsa nerede? İsa'nın doğduğu gün onlar bir şampanya içmeye giderler. Böylesine aptal insanlar, hatta birileri ölürse de bir şampanya içerler. Şampanya şimdi onların dini, viski ise onların Kundalinisidir. Tanrıyı anlayamazlar. Tanrı'yı kendi sahtelik anlayışlarına göre  ​​yaptıklara göre, bunu nasıl yapabilirler ki?

Bir Anne olarak, sizi uyarmalıyım, dikkatli olun. Kendinizle oynamayın. Aşağı gitmeyin, yukarıya çıkın, yukarı çıkın, yukarı çıkın. Ben size yardım etmek için buradayım.  Gece gündüz sizin için çalışmak için buradayım, sizin için çok çalıştığımı biliyorsunuz. Bu Son Yargı sınavını geçme hakkını size vermek için, size yardım etmek, mümkün olan her şeyi yapmak için hiçbir çabayı esirgemeyeceğim ama siz Benimle işbirliği yapmalı ve bu konuda kafa yormalı, zamanınızın çoğunu Sahaja Yoga'ya ve büyük olanı, asil olanı içinize çekmeye ayırmalısınız.

Kalki çok büyük bir konudur ve eğer Kalki Purana'ya bakarsanız, o çok büyük bir kitaptır, elbette onun içinde çok miktarda çöp de var. Ama zamanı geldiğinde, insanlar bunun yaşayan bir süreç olduğunu söyleyeceklerdir. İş biteceği zaman, bu hayatta daha fazla insan olma şansının olmadığını göreceğimiz zaman, Kalki aşağı inecektir. Bakalım kaç kişi gelecek, ama bunun da bir sınırı var.

Bu yüzden Ben sizden dışarı çıkmanızı, arkadaşlarınızı çağırmanızı, akrabalarınızı çağırmanızı, komşularınızı çağırmanızı, bütün bunları isterim. Yarın, Anneden biraz kutlama alacağımız buradaki Navaratri programımın son günü.  Bana göre en büyük kutlamalar, Bombay'da bu olduğunda olacaktır, Sahaja Yoga'yı ciddiye alan, aydınlanma alan daha fazla insanın olduğunu göreceğim. Sahaja Yoga'ya geldikten sonra, onlar arkadan kötü konuşmakla, dar kafalılıkla, birbirlerine öfkelenmekle ilgilenmezler, duyarlı ve bilge olurlar. En şaşırtıcı olanı ise, ulusun kreması olması gerekenlerin, en sofistike insanların, bu kadar küçük düşünceli ve işe yaramaz olmalarıdır.
Önümdeki bu aciliyet nedeni ile bunları size söylemeliyim.  Ve Ben sadece, başlaması gerekenin Bombay’da başlamaması için dua ediyorum. Bombay, sınırdaydı, hatırlarsanız, Rajesh Şah,  Bana telefon ettiği gün, “Anne, peki ya yağmur, peki ya yağmur, peki ya yağmur?” dedi. O Bana, “Anne, Ben sizin Bombay’daki insanlara kızdığınızı biliyorum, ama Siz yine de onları bir kez daha affedin!” diyene dek ona cevap veremedim. O gün, sizin yeniden bu yağmura kavuştuğunuz geceydi.

Bir sonraki felaket, buna dikkat edin. Bombay halkına şunu söylemeliyim ki, her geri geldiğimde, Ben Sahaja Yogilerin bu  saçmalıkları ile karşılaştım, bir yerlerde bir adamın peşinde koşuyor ve kayboluyorlar.

Diğer bir şey de şu, Bombay halkının hâlâ tepelerine neyin düşeceğinden habersiz olmalarıdır.  Onların çoğu, amipten bu aşamaya nasıl geldiklerini, Tanrı'nın onlar için ne yaptığını ve Tanrı için onların ne yapması gerektiğini bilmiyor. Bu ülkenin tamamı için çok üzücü, çok üzücü bir mesele, çünkü insanlar Bombay'ı takip etmeye çalışıyorlar. Tanrı'yı ​​takip etmektense, bir aktör veya aktristi takip etmek isteyen pek çok insan var. Yüzeysel davranışlarımızdaki sorun budur.

Yarın çok iyi bir programımız olduğunu söylemeliyim, Bir baronun oğlu olan İsviçreli Grégoire de Kalbermatten tarafından bir kitap da yazılmıştı ve kendisi Bana geldiğinde, kayıp bir vaka olmasına ve bir şizofren gibi olmasına rağmen Ben onun arayış içindeki bir kişi olduğunu açıkça görebildim. O kesinlikle bir kayıp vakaydı ama Ben onun içinde büyük bir arayıcı olduğunu görebildim ve onu normal bir hale getirmek için, bir yıl boyunca çok çalışmam gerekti. Ama içinizde, arayış bile yoksa ve yoldan çıktığınız zaman, size ne olacak? Bilmiyorum. Bu yüzden dikkatli olun, çok çok dikkatli olun. Bugün sizi uyarma günü, çünkü siz Benden Kalki hakkında konuşmamı istediniz.

O bizim alnımıza yerleştirildi. Kalki catch ettiğinde - Kalki'nin çakrası ctach ettiğinde – onun üstündeki bütün Murdha (beyin) bozulur. Kundalininin uyanışı sırasında, murdhanın bozuk olduğunu, Kundalininin yükselmediğini görüyoruz. Bütün kafa bir abluka altında olur. Bu tür insanlar Kundalini'nin yukarıya yükselmesine izin vermez, böyle diyebiliriz, diyebiliriz ki, Hamsa çakrası. En fazla Agnya'ya kadar yükselmeye çalışabilirler, ama Kundalini düşer.

Tabii ki size dediğim gibi, nedenlerden birisi de, eğer siz alnınızı yanlış guruların önünde eğerseniz, acı da çekersiniz. Fakat çok fazla düşünmek de, burada sağ tarafta da bir sorun yaratıyor ve Kalki'nin görünüşlerinden biri bozuluyor ve bu tarafta bir dengesizlik vardır.

Alnın tamamı, eğer çok fazla tümsekle doluysa, o zaman kişi Kalki çakrasının bozuk olduğunu bilmelidir. Eğer Kalki çakra bozuksa, kişi çok kötü türden bir felaketle karşılaşmak üzeredir, bu ona maruz kalacak bir kişinin işaretidir. Kalki çakra catch ettiğinde bütün parmaklarınız yanmaya başlar. Ellerde ve avuç içinde, bazen vücutta bile, korkunç bir yanma meydana gelir. Bir insanın Kalki çakrasının catch etmesi demek, o kişinin kanser gibi korkunç bir hastalığa yakalanabilmesi demektir, belki de cüzam. Belki o kişi bu türden hastalıklarla veya belki de bir felaketle karşılaşmak üzeredir.

Bu yüzden Kalki çakra dengede tutulmalıdır. Kalki çakrasının en az onbir tane alt çakrası vardır. Ve bunun dışında, siz en azından bazılarını canlı tutmaya çalışın, bu sayede diğerleri kurtarılabilir. Ama eğer bütün bu çakralar mahvolmuşsa, o zaman size aydınlanma vermek çok zordur.

Kalkinizi iyi durumda tutmak için yapmanız gereken şey nedir? Kalkinizi iyi durumda tutabilmek için Tanrı'ya huşu (korku ile karışık saygı) duymalısınız. Eğer Tanrı için huşu duymuyorsanız, eğer Tanrı'dan korkmazsanız, eğer korkmazsanız, eğer yanlış yaparsanız, O gazabı ile oradadır ve O gazap dolu bir Tanrıdır, eğer herhangi bir yanlış yaparsak, bundan da bir korkumuz yoksa, O bizim için zehirle doludur. Bu Benden ya da başkalarından gizlenecek bir şey değildir ama böyle değil – siz kendiniz yanlış yaptığınızı biliyorsunuz. Eğer yanlış bir şey yapıyorsanız ve kalbinizde “ben yanlış bir şey yapıyorum” diye olan şeyi bilirsiniz, lütfen bunu yapmayın! Aksi halde Kalki'niz dışarı çıkar.

Tanrı için huşu duyduğunuz zaman ve Tanrı'nın Her Yerde olduğunu, Onun tüm güçlere sahip olduğunu bildiğinizde, bizi bu daha yüksek benlik konumuna yükselecek Güçleri vardır Onun ve ayrıca Onun sahip olduğu tüm nimetleri bize bahşetme gücüne sahip olduğunu da biliyorsunuz. O, en şefkatli Tanrı'dır, ya da Onun, düşünebileceğiz en şefkatli Baba olduğunu söyleyebiliriz.  Ama aynı şekilde Onun bir gazabı da var. Ve o gazap sizin üzerinize düştüğünde – çok, çok dikkatli olun!

Bir Anne olarak sizi uyarmalıyım - Babanızın gazabına dikkat edin, çünkü o gazap eğer üzerine gelirse, kimse bunu durduramaz. Hiç kimse bunu durduramaz ve Annenin şefkati de, dinlenmeyecektir çünkü O “Sen çocuklarını çok serbest bırakarak şımarttın” diyebilir.

Bu yüzden size söylemeliyim ki, lütfen yanlış hiç bir şey yapmayın ve Benim Kendimi kötü hissetmeme neden olmayın. Çünkü bir Anne için bunları anlatmak çok zor. Bütün bunları söylemek şefkatli bir kalbe ve nazik bir kalbe sahip bir Anne için çok zor. Ama sizden bu konuda oyun oynamamanızı rica ediyorum, çünkü Babanız gazap dolu ve yanlış bir şey yaparsanız, sizi cezalandırır.

Ama Onun için veya kendi varlığınız için, kendi aydınlanmanız için herhangi bir şey yaparsanız, siz en yüksek pozisyona yerleştirileceksiniz. Bugün siz belki de en büyük milyoner olabilirsiniz, en zengin adam olabilirsiniz, en büyük politik lider olabilirsiniz, başbakan olabilirsiniz ve tüm bu saçmalıklar olabilirsiniz- Tanrı'nın huzurunda, en yüksek mevkiler ve sizin için ilginç ve büyüleyici görünen tüm bu dünyasal şeyler değil, Tanrı'ya sevgili olanlar en yüksek pozisyona yerleştirilirler. En önemli şey, Tanrı söz konusu olduğunda siz neredesiniz, ilk önce kendinizi bularak, Atmanızı Sahaja yoga sayesinde bularak ve sonra da bunu kendinizle ilişkilendirerek, bu ilişkiyi siz oturtmak zorundasınız.

Tanrı hepinizi kutsasın!

Şimdi sizin düzeltilmeniz için bir Sahaja Yoga oturumu yapacağız ve Ben daha önce gelmemiş olanların, aydınlanmalarını almalarını ve tüm Sahaja Yogilerin bugün Bana yardım etmelerini istiyorum, çünkü bugün Kalki'nin günü, vibrasyonlar biraz fazla oldu!