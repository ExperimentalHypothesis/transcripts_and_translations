Navaratri-puja, "Viattomuus ja neitseys". Temple of All Faiths, Hampstead, Lontoo (Englanti), 17. lokakuuta 1982.

On hienoa, että voimme tänään juhlia Neitsyen palvontaa Englannissa.

Kuten tiedätte, Sahaja Yogan mukaan Englanti on sydän, jossa Shivan Henki asustaa. Ja tämän Neitsyen kunnioittaminen, arvostaminen ja palvonta Englannissa on mielestäni suuri kunnia kaikille sahaja-joogeille. On mietittävä, miksi Neitsyelle on annettu näin suuri merkitys? Miksi Neitsyttä kunnioitetaan näin suuresti? Mitä ovat Neitsyen voimat? Että Hän pystyi kantamaan lasta, joka oli niin suuri kuin Kristus, että Hän pystyi luomaan Shri Ganeshan omasta kehostaan, että Hän pystyi suojelemaan viattomuuden ja dynaamisuuden voimaa lapsissaan, jotka ovat egottomia, jotka eivät tienneet, mikä ego on. Tämä suuri voima on ihmisessä, jolla on runsaasti 'gurun punjia' [gurun hyveitä], joka on tehnyt paljon hyviä tekoja aikaisemmissa elämissään, joka on aina ymmärtänyt, että Neitseys on kaikkia muita voimia suurempi, ja haluaa pelastaa Neitseyden ja Siveyden kaikilla voimillaan ja huolenpidollaan. Kuten tiedätte, Hän on kehossamme Kundaliinin muodossa, mikä tarkoittaa, että Hän on Neitsyt. Hän on koskematon, halu tulla Hengeksi on täysin tahraton, 'nirmala'. Siinä ei ole mitään tahraa.

Se odottaa, se on puhdas. Ei ole muuta halua, kuin olla yhtä Jumalallisuuden kanssa. Kaikki muuta halut ovat hävinneet. Minulle tämä on hyvin vaikea aihe puhua länsimaissa. Se on kiusallista. En halua teidän kenenkään, en miesten enkä naisten, tuntevan tästä syyllisyyttä mielessään. Koska juuri tämä on suurin syypää, kuten tiedätte, kun myöhemmin tämä syyllisyys alkaa toimia vastakkaiseen suuntaan. Eikä se auta yhtään. Mutta kun ymmärrämme, että meillä on näitä ongelmia, meidän pitää olla nöyriä niiden suhteen. Ei tuntea syyllisyyttä, vaan olla nöyriä.

Jos ette ole nöyriä sen edessä, vaan olette aggressiivisia vaatimuksissanne, mitä olette saaneet Sahaja Yogasta, ja valitatte koko ajan, ettekä näe omia 'punjianne', sitä, mitä ansaitsette? Vioistaan huolimatta teidän Kundaliininne on nostettu ylös. Tiedätte sen. Olette siunattuja. Joten valittamisen ja aggressiivisuuden sijaan teidän on tiedettävä, että se on teille suuri suosionosoitus. Suurin suosionosoitus on se, että olette saaneet täysin anteeksi kaiken, ja että tämä suuri siunaus on suotu teille. Yltääksenne siihen teidän on tehtävä paljon työtä. Ei pidä tuntea syyllisyyttä, vaan on oltava nöyriä ja kiitollisia. Huolimatta kaikista teoistamme ja siitä, että olemme kohdelleet huonosti itseämme, me istumme täällä Jumalan 'devoina' [jumalallisina olentoina]. 'Somrasa', joka on ... 'charanamrutaa' [elämän eliksiiriä], jota kaadetaan Äidin Jaloille, saatte juoda vain te, vain 'devat'. Olette siinä kategoriassa, ja miten voitte vaatia mitään itsellenne?

Teidän täytyy nöyrtyä, näkemällä menneisyytenne ja ne virheet, joita olette tehneet. Olen mukananne tässä. Älkää tunteko syyllisyyttä. Tämä on hyvin noloa, kuten sanoin, mutta pyydän, yrittäkää kohdata itsenne. Meidän on kohdattava itsemme sellaisina kuin olemme. Intialaisten etuna on se, että Kundaliini asustaa siellä. Mitä tahansa väärää intialaiset tekevät, he ovat tietoisia siitä, että se on väärin. Heille hyveellisyys on hyveellisyyttä, vaikka he itse eivät olisikaan sellaisia. Synnittömyys on synnittömyyttä, vaikka he itse eivät olisikaan sellaisia. He tietävät, he ovat koko ajan tietoisia: "Teemme väärin."

He eivät sano: "Mitä vikaa siinä on?" He eivät myöskään ehdota asioita, mitkä ovat selvästi väärin ja vastoin neitseyttä, ylevyyttä ja jumalallisuutta. Saatanallisia asioita he eivät koskaan julista Jumalasta lähtöisiksi. He saattavat olla tekopyhiä, mutta he ovat koko ajan tietoisia, että nämä asiat ovat väärin. Koko yhteiskunta on sellainen. Koska Kundaliini asustaa siellä. Kun menetämme viattomuutemme ja puhtautemme, niin ensimmäiseksi meistä tulee egoistisia ja alamme ajatella, "Mitä vikaa siinä on?" Teidän shaktinne [voimanne] on Kundaliini ja Hän on Neitseys. Hän on voimanne. Hän on vahvuutenne.

Viattomuus on vahvuutenne, ja sinä päivänä, kun menetitte sen, sinä päivänä ihminen teki perisynnin. Siksi meidän on tärkeää suhtautua siihen hyvin nöyrästi, ja meidän on saavutettava jotakin. Mitä? Ei mitään valtakuntia ja ylellistä elämää, vaan paikka tässä Shivan pyhässä maassa. Shiva on anteeksianto. Hän antaa anteeksi kaikille. Myös 'rakshasat' [paholaiset] saavat anteeksi, mutta voidaanko heille antaa Oivallus? Myös 'pishachoille' [demoneille] voidaan antaa anteeksi, mutta voidaanko heille antaa Oivallus? Anteeksianto on eri asia. Yksi näkökohta on anteeksianto, jotta he voivat olla olemassa pidemmän aikaa, he saattavat elää pidempään Shivan anteeksiannon takia.

Entä sitten? Mutta miten viheliäistä elämää! Ja ihmiset, jotka eivät ole viattomia, eivät voi koskaan tuottaa iloa. He ovat itse surkeita olentoja ja tekevät kaikki muutkin surkeiksi. Ylimielisyys ei ole lapsenkaltainen ominaisuus. Meidän on oltava kuin lapset. Silloinkin, kun ette olleet, pystyitte antamaan Oivalluksia. Mutta nyt istutte 'devojen' joukossa, jopa korkeammalla kuin He. Mikä on siis kaunistuksemme? Se on nöyryys.

Se on yksinkertaisuus. Ei nokkeluus, ylimielisyys, toisten komentelu eikä mahtailu, vaan täydellinen antautuminen, kaikkien egoististen piirteiden pois luovuttaminen. Antakaa neitseellisyyden syntyä uudestaan sisällänne. Tästä päivästä lähtien teidän on annettava lupaus; tämä on uudenvuodenpäivä meille – että me kaikki luovutamme pois pahat luonteenpiirteemme, toisten dominoinnin, vastaan väittämiset, egoistisen karkeuden ja dominoinnin. En tiedä, mitä hyötyä sellaisesta on. Jos ette pysty luovuttamaan pois sitä, ei neitseellisyyden Herra, Shri Ganesha, pysty kruunaamaan Agnya-chakraanne. Mitä tahansa olemmekin tehneet tähän saakka, sen pitäisi antaa meille vain tämä: menneisyytemme pitäisi antaa meille ajatus siitä, kuinka nöyriä meidän pitäisi olla toisiamme kohtaan, kaikkia sahaja-joogeja kohtaan, kuinka ystävällisiä, rakastavia ja universaaleja. Neitsyt ei voi hyväksyä ajatuksia, jotka eivät ole universaaleja, Hän ei pysty! Se on Neitsyen merkki, koska Hän on universaali luonteeltaan. Kaikki fanaattisuus, rasismi, kastismi, kaikki tällainen keinotekoisuus, mikä erottelee miehiä, erottelee naisia, erottelee kansoja, tulee kaikki loppumaan heti, kun teistä tulee viattomia.

Mutta sitä ei saa aikaan aivopesulla. Herättämällä Kundaliini se tietenkin onnistuu. Mutta sen ylläpitäminen vaatii sisäistä kehittymistä, ei ulkoista; pitää etsiä juuriaan. Hän on 'mula'. Hän on teidän juurenne. Hän ilmenee juurissanne. Teidän huomionne pitää kohdistua juuriinne eikä versoihinne, olette jo tehneet sen. Kohdatkaa itsenne ja vahvistakaa nyt juurianne. Koko läntinen maailma on vailla juuria, näemme sen. Olemme kadottaneet juuremme, hyväksytään se tosiasia länsimaisina ihmisinä, koska Minäkin olen nyt kanssanne. Meidän on löydettävä juuremme. Sillä puu ilman juuria kuivuu, se ei suojaa varjollaan ja lopulta se muuttuu kamalaksi kuolevaksi puuksi.

Kun se kuolee, se kaatuu jonkun päälle. Siitä alkaa kasvaa piikkejä, kaikesta kuivasta kasvaa piikkejä. Se on kuin autiomaa, jossa vain piikit kasvavat. Kun koko yhteiskunta muuttuu niin tyhmäksi, että ihmiset vihaavat toisiaan ja ovat materialistisia, silloin ruusut eivät kasva siellä, eivät myöskään lootukset, kun taas te olette tämän maan lootuksia. Olette kyllä syntyneet liejussa, mutta nyt olette jälleen tulleet omaksi itseksenne. Olitte niin kauniita. Olette kuin lootukset, kaaduitte mutaan, muutuitte mudaksi, josta sitten nousitte ylös todellisen luonteenne vuoksi. Nyt teistä on tullut uusia lootuksia, mutta ilman tuoksua. Lootusta ilman tuoksua ei voi ymmärtää. Lootuksella on oltava tuoksu.

Sellainen tuoksu, joka ylittää likaisen mudan hajun. Teidän on kasvettava paljon enemmän kuin mihin intialaiset pystyvät. Mutta päinvastoin saankin hämmästellä ihmisten ylimielisyyttä. He alkavat valittaa tästä, valittavat tuosta ja valittavat jostain muusta. Mitä he ajattelevat itsestään? Keitä te olette? Se on siksi, että juuret eivät ole kehittyneet. Kun kehitätte juurianne, nöyryys alkaa heti tulla näkyä luonteessanne. On olemassa teennäistä nöyryyttä, joka ei tule sydämestä. Se tulee esiin vain silloin, kun teistä tulee neitseellisiä, viattomia.

Viattomuus ei ole pelkästään moraalisuutta, se ei tarkoita vain sitä. Monet ajattelevat, että riittää, jos on moraalinen ihminen – ei. Se tarkoittaa myös epämaterialistista asennetta. Ihmisille matto on tärkeämpi kuin omat lapset. Aamusta iltaan he puhuvat karkeasti vain suojellakseen muutamaa joutavaa esinettä, jotka kuitenkin jätetään tänne pysyvästi. Materalismi on se osuma, joka osuu teihin, viattomuuteenne. Jos materialismilla tuotetaan asioita, joilla annetaan iloa muille, annetaan muille lahjoja, aivan kuin malja, jossa kannetaan nektaria, jos materialismi on se malja, jolla annetaan rakkauden nektaria, silloin kaikki on hyvin. Mutta ettehän te syö maljaa? Minusta materialismi näyttää siltä, kuin ihmiset söisivät kupin ilman nektaria! Kumpi on tärkeämpi, kuppi vai nektari?

Jos on vaikkapa kultainen malja, ja siihen laitetaan myrkkyä, juotteko sen, koska se on kultaisessa maljassa? Juokaa, mutta Minulle kulta on arvokkaampaa. Juoko kukaan tietoisesti myrkkyä kultaisesta maljasta, koska se on kultaa? Ei mitään järkeä! Ei minkäänlaista järkeä! Materiaali ei tuo ihmiselle onnea, se on taloustieteen perusasioita. Omassa elämässäni olen kokenut, että kaikki materiaalinen tuo suurinta onnea silloin, kun sen voi antaa jollekin toiselle. Olen aina kokenut sen sillä tavalla. Nautin enemmän antamisesta kuin saamisesta. Kokeilkaapa antaa joskus jotakin, ja katsokaa, kuinka iloiseksi tulette.

Tietenkään sitä ei pidä tehdä siksi, että haluatte päästä eroon jostakin! Itse asiassa ihmiset tekevät niin ehkä vain sen takia. Sillä kaikki omaisuus aiheuttaa päänsärkyä joka tapauksessa – kaikkein hienojakoisimmatkin asiat. Kaikki omistaminen on kuin riivausta. Se orjuuttaa. Se estää vapauden kasvaa. Mutta se kulkee käsi kädessä. Tiedättekö, ihmiset kysyvät Minulta: "Miten näin varakkaat ihmiset voivat olla näin kitsaita? Miksi he ovat niin saitoja?" Ihmiset eivät ymmärrä sitä.

Jos joku kallistuu pennyllä, koko Englanti on kiihdyksissään. Koko ajan saa vain kuulla, kuinka hinta on noussut niin ja niin monta prosenttia siinä ja siinä tuotteessa, ja siksi ihmiset menevät lakkoon. En ymmärrä, kuinka te pysytte mukana laskuissa kaikessa tässä? Jos joku kysyy Minulta, paljonko sokeri maksaa siellä ja siellä, en osaa vastata, mutta tiedän vain, että se on halvempaa kuin jossain muualla. Koska olen viaton. Saan tavarat aina kaikkein halvimmalla, olen huomannut sen. Saan kaiken aina halvimmalla, koska olen niin viaton. Viattomuuteni vie Minut paikkoihin, jotka ovat halvimpia, ja saan maksimaalisesti iloa, koska osaan antaa sitä. Tiedän, miten sitä annetaan. Sanoisin, että se johtuu siitä, koska Hengen todellinen voima on neitseellisyys, olette menettäneet sen ja sen mukana myös ilon tunteen. Olette ilon tappajia, aamusta iltaan te tapatte ilon toisistanne päästämällä karkeuksia suustanne.

Laitoin käteni yhteen edessänne, koska tiesin, että tämä järkyttää teitä hieman, ja siksi pidin niitä yhdessä, että ette järkyttyisi niin paljon. Pitelin sydämiänne kämmenieni välissä hyvin varovaisesti jotta ette loukkaantuisi. Se ei ollut ankaraa, mutta totuus asiasta oli ankara. Mutta pitelin sydämiä kämmenteni välissä, varovasti, jotta ette tuntisi itseänne loukatuiksi. Toista loukatakseen ei tarvitse muuta kuin avata suunsa. Ihminen ei ymmärrä kuinka paljon vihan aaltoja te saatte aikaan sisällänne. Kokonainen vuorokausi ei riitä Minulle ihmisten rakastamiseen. Täytän pian 60 vuotta, enkä usko antaneeni oikeutusta näille 60 vuodelle, koska en ole pystynyt rakastamaan ihmisiä niin paljon kuin olisin halunnut. Virtaus on niin voimakasta, että kehoni kärsii siitä, ja joskus kiroan itseäni: "Miksi Minun pitää kantaa näin suurta rakkauden taakkaa sisälläni?" Ja hieman jännitettä pujassakin.

Tiedätte, mitä Minulle tapahtuu, alan vapista. Joskus, kun kutsutte Minut pujaan, mitä silloin tapahtuu? Joku saattaa sitten kysyä joskus: "Äiti, emmekö ottaneet vastaan Värähtelyjänne?" Se on ilmiselvää, mutta en halua sanoa sitä ääneen. Sillä jos sanon niin, Vishuddhinne menee tukkoon ja otatte vastaan vielä vähemmän. Minun työni on hyvin hienovaraista. Olette jo valmiiksi haavoittuneita, koska olette aiheuttaneet sen itse. Kukaan ei ole vahingoittanut teitä mitenkään, te olette itse haavoittaneet itseänne, aivan itse. Olette yrittäneet vahingoittaa itseänne kaikin mahdollisin tavoin. Haavan takia teihin on muodostunut syyllisyyttä, ja siksi te loukkaatte muita.

Näin yksinkertaista se on. Joten älkää vahingoittako itseänne, siihen ei ole mitään tarvetta. Mutta muistakaa, että meillä ei ole mitään syytä olla töykeitä ketään kohtaan. Meidän pitää olla lempeitä. Meidän pitää olla ystävällisiä. On myös psykologeja, jotka ovat esittäneet selityksiä töykeydellenne: "Teillä pitää olla vahva tahdonvoima. Jos ette puhu sillä tavalla, muut käyttävät teitä hyväkseen." Kuka pystyy käyttämään hyväkseen länsimaisia ihmisiä? Se on mieletöntä, täysin absurdia! Että sellaiset, jotka ovat tehneet vääryyttä kaikkialla maailmassa, voivat sanoa tuollaista, se on absurdia, en ymmärrä miten he voivat antaa tuollaisia selityksiä!

Mutta nyt on tullut aika. Te olette ihmisiä, jotka tulevat muuttamaan Jumalan mielen hyvällä käyttäytymisellänne. Tulette ilahduttamaan vihastunutta Jumalaa. Tulette edustamaan sitä tilaa, joka imee itseensä Jumalan myötätunnon. Pyytäkää Häneltä myötätuntoa! Ansaitsetteko te sen? Jos te ette ansaitse sitä, kuka sitten ansaitsee sen nyt täällä lännessä – kertokaa Minulle? Teidät on valittu ja erityisesti valmisteltu tätä varten luomaan tilaa, jotta myötätunnon Jumaluus saadaan herätettyä kaikkia muita varten. Se ylimielisyys; olette nähneet millaista se on Sahaja Yogan levittämisessä: meillä oli yleisötilaisuus, johon tuli noin tuhat ihmistä. Seuraavassa jatkotilaisuuteen tuli vain kolme.

Hyvin tyypillistä. Olen viettänyt suurimman osan arvokkaasta ajastani tässä maassa ja lännessä Siitä huolimatta täällä oleva ylimielisyys saa Minut joskus ymmälleni. Ihmisten ylimielisyys toisiaan kohtaan, jopa Minua kohtaan he ovat joskus niin ylimielisiä, en tiedä ketään, joka olisi niin ylimielinen Minua kohtaan, kuin he ovat. Tapa, jolla he puhuvat Minulle, tapa, jolla he käyttäytyvät Minua kohtaan, en kerta kaikkiaan ymmärrä, miten he voivat olla sellaisia. Se voi tapahtua miten tahansa, missä tahansa, milloin tahansa – erityisesti naiset. Olin hämmästynyt, kun menin Belgiaan ja huomasin, että belgialaiset kotirouvat olivat pahempia kuin... englantilaiset kotirouvat. Ah! Hirveitä, hirveitä naisia! Ah! Aivan kamalia!

Täydellisesti. Sitä ei vain tiedä, miten toimia heidän kanssaan, se on hirveää! He kontrolloivat kaikkea taloudessaan, en tiedä miten. En vain tiedä, miten he sen tekevät. Ei ole minkäänlaista... [katkos tallenteessa]. Niin egoistista, olen hämmästynyt! Mutta jos menette Amerikkaan, amerikkalaiset naiset, kuulkaa, ovat amatsoneja! Kauheaa! Sitä ei voi ymmärtää, heissä ei ole rakkautta, ei kiintymystä, ei mitään. He pröystäilevät ja puhuvat koko ajan materialistisista asioistaan, he ovat rutikuivia keppejä, kuulkaa.

Ja he haluavat saada oivalluksen, he haluavat tulla suuriksi ja vaikka mitä. En tiedä. Mitä he ovat olevinaan? Tänään on erityisesti neitseellisyyden päivä. Minulla on suuria odotuksia tämän maan naisilta erityisesti. Täällä miehet eivät puhu ollenkaan, malli oli pahin laatuaan Belgiassa, yksikään mies ei sanonut sanaakaan. He eivät saa puhua, heidän suunsa on tukittu. He eivät puhu, heidät on kuristettu, naiset ovat kuristaneet heidät, uskokaa mitä sanon. Kauheaa! Mitä tapahtuu maalle, jossa miehet eivät voi puhua, mutta naiset puhuvat?

Se on kauhistuttavaa, meidän pitää nähdä se. Mitä naiset siellä ovat saaneet aikaan? Intiassa ainakin pääministerimme on nainen. Mitä he ovat? Kelvottomia, hyödyttömiä, puhdistavat vain ruokailuvälineitään ja pröystäilevät. En vain ymmärrä sellaista. Millaisiin uhrauksiin he voivat yltää? Nainen tunnetaan hänen tekemiensä uhrausten määrästä. Se on haaste, sanon sen teille kaikille oivaltaneille naisille, että rupeatte tulemaan nöyriksi. Teidän laatunne ei voi parantua, jollette ala nöyrtyä.

Te väitätte vastaan kaikessa. Minkä takia? On mahdotonta palvoa Neitsyttä, jos on niin ylimielinen ja muita kuristava. Neitsyt on yksinkertainen nainen. Hän on äärimmäisen yksinkertainen. Hän ei ymmärrä mistään suunnitelmista, tärkeyksistä ja muista Hänelle on tärkeää Hänen neitseytensä, sen Hän tietää, eikä Hän anna kenenkään kajota siihen. Se on Hänen omaisuuttaan, Hänen vaurauttaan, Hänen suuruuttaan. Ja Hän on nöyrä, koska Hän ei pelkää ketään. Hän ei ole hyökkäävä. Mutta Hän ei salli kenenkään hyökkäyksiä; kukaan ei uskalla hyökätä todellista Neitsyttä vastaan.

Uusi sivu on nyt käännetty Sahaja Yogassa. Minun on varoitettava siitä teitä kaikkia. Älkää ottako liikaa vapauksia Sahaja Yogan suhteen. Ette tee palvelusta kenellekään muulle kuin itsellenne, olkaa varovaisia. Ottakaa varoitukseni aina vakavasti. Teidän kaikkien on nyt kasvettava kunnolla. Vain pujien tekeminen Minulle ei auta teitä, sen verran voin kertoa. Teidän on parempi palvoa itseänne. Teidän pitää palvoa kaikkia Jumalia sisällänne. Puhdistakaa heitä.

Ensimmäisinä ovat nöyryyden, viattomuuden ja yksinkertaisuuden Jumala ja Jumalatar. Palvokaa sitä. Vasta sitten, kun palvotte sitä, voitte päästä eteenpäin ja olette suojassa. Sanon uudelleen, että uusi sivu on kääntynyt. Älkää ottako vapauksia Sahaja Yogan suhteen. Olette saaneet kaikki siunaukset itsellenne. Olette nähneet päivänvalon. Mutta varautukaa yöhön. Kenenkään ei pidä ottaa itselleen vapauksia. Yrittäkää tehdä itsestänne parempia.

Ei enää valittamista. Jos ette pysty elämään ashram-elämää, on parempi, että lähdette sieltä. Sitä ei ole tarkoitettu teidän mukavuudeksenne. Kukaan ei tarvitse teitä. Uskokaa mitä sanon. Kukaan ei tarvitse teitä, teidän pitää tarvita Itseänne. Jos olette etsijöitä ja haluatte löytää juurenne, kaikki on tarjolla teitä varten. Mutta teidän on oltava nöyriä ja mentävä juurillenne, ilman ylimielisyyttä. Meidän on ymmärrettävä, miksi emme edisty. Itse asiassa ylimielisyys tulee ihmisiin, joilta puuttuu itseluottamus.

Itseluottamus horjuu ihmisillä, joiden Itse ei ole tullut esiin. Antakaa Itsen tulla esiin. Kun Itse ei ole päässyt esiin, ihmiselle tulee kaikenlaisia ongelmia, ja sitten alatte valittaa. Itse asiassa ongelma on teissä itsessänne. Jumalanhan tässä pitäisi valittaa. Ajatelkaa! Hän, joka on luonut maailmankaikkeuden, Hän, joka on luonut teidät kaikki niin suurella rakkaudella ja kiintymyksellä, Hän, joka on antanut teille kaiken auringon alla, ja joka on myös antanut teille Oivalluksen ja valon, kaiken mahdollisen, ja te vain valitatte Hänelle? Teidän ei pitäisi. Valittakaa itseänne: "En ole kunnossa, minun pitäisi olla kunnossa." Valittakaa sitä, kohdatkaa itsenne!

Niin kuin lapset, kun he katsovat itseään peilistä ja sanovat: "Tämä on joku muu, mutta me luulemme." He eivät koskaan samaistu omaan kuvaansa, jonka he näkevät. He samaistuvat siihen, mitä he 'ovat'. He eivät luo keinotekoisia kuvia tai omaksu kuvia, jotka saavat heidät tuntemaan itsensä egoistisiksi. He elävät todellisuudessa sellaisena, kuin se on. Meidät on tehty sellaisiksi. Katsokaas, jos kameralla ottaa kuvia valossa, joka on vaikkapa toisen värinen, kuvasta voi tulla aivan erilainen. Jos päälläni on vaikkapa punainen vaate ja laitatte siihen sinistä valoa, vaate saattaa alkaa näyttää vihreältä. Mutta ihmissilmä näkee aina samalla tavalla. Se ei näe mitään epätodellista.

Kamera voi tehdä kaikkea sellaista. Kamera voi poistaa jonkun pään ja laittaa jonkun toisen pään tilalle. Kaikki tällaiset trikit ovat mahdollisia kameralla, mutta eivät ihmissilmillä. Se, minkä ihminen näkee, on siellä. Tietysti, jos on humalassa, se on eri asia. Tarkoitan... puhun normaalitilanteesta. Normaalitilanteessa te näette sen, mikä on olemassa. Mutta jos olette egoistinen, ette koskaan näe itseänne sellaisena kuin olette. Näette jonkinlaisen paisuneen kuvan, ajattelette olevanne joku kuningas Jumalan Taivaissa. Voitte nähdä itsenne sellaisena, jos haluatte: se on mielikuvitusta.

Jos käytätte mielikuvitustanne niin, voitte nähdä itsenne minä tahansa! Mikä on valheellista, täysin valheellista! Te olette oma Itsenne, ja teidän pitää nähdä itsenne Itsenä, omana Henkenänne. Henki on universaali olento, viattomuus, Neitsyt sisällänne. Kunnioittakaa sitä, kunnioittakaa sitä osaa itsessänne, joka on Neitsyt – se on yhä olemassa – sillä jos sitä ei olisi ollut, en olisi koskaan voinut antaa teille Oivallusta. Kaikista hyökkäyksistä huolimatta se on ollut siellä, voitte olla varmoja siitä. Jos se ei olisi ollut siellä, ette olisi voineet saada Oivallustanne. Niin moni sanoo ylpeänä: "Ooh! Äiti, en tunne mitään, en yhtään mitään." Silloin pitäisi ennemminkin olla häpeissään!

Tai ainakin pitäisi tuntea, että on jäänyt vaille jotakin, eikö niin? Ainakin pitäisi tuntea, että menettää jotain, jos kaikki ei ole kunnossa, mutta pitäisi olla kunnossa. Ainakin pitäisi ajatella: "Minun pitäisi olla kunnossa, mutta en ole." Mutta sen sijaan: "Ei ei, en tuntenut. Mitä, en tuntenut, olisiko pitänyt?" Eli viisaus. Viisaus on se, mikä on viattomuutta. Se on täydellistä viattomuutta. Sitä löytyy kyläläisten ja hyvin yksinkertaisten ihmisten joukosta. He eivät ole millään tavalla juonikkaita.

Jos yritätte narrata heitä, tulette hämmästymään, kun loppujen lopuksi huomaatte: "Olen todella täysin typerä narri itse." Yrittäkääpä sitä joidenkin maalaisten kanssa, jotka ovat yksinkertaisia, maanläheisiä, Maaäidistä eläviä ihmisiä. Huomaatte, että jos nämä intellektuelleiksi väitetyt yrittävät huijata sellaista yksinkertaista ihmistä, niin puolessa tunnissa tämä sivistynyt joku FM, DI, KTM -tyyppi huomaa olevansa suurin typerys, jota maa päällään kantaa. Sanskritiksi on olemassa hyvin tunnettu sanonta: “Vidya vinaye na shobhate.” Eli 'Vidya', tietokin saa koristuksensa... 'shobhate' tarkoittaa: saa koristuksensa, tai... Mikä on 'shobha'?

Sahaja-joogi: Ylistys.

Shri Mataji: Kaunistus.

Sahaja-joogi: Kauneus, Kyllä.

Shri Mataji: ... saa kaunistuksensa vain nöyryydestä. Jos ihminen on sivistynyt, hänen täytyy olla nöyrä. Jos hän ei ole nöyrä, niin hän ei ole sivistynyt, ei millään muotoa.

En tiedä, olenko kertonut teille tarinan eräästä sokeasta pyhimyksestä, joka oli meditoimassa. Siihen tuli kuningas, joka kysyi häneltä: "Oletko nähnyt ketään ihmisiä täällä?" Pyhimys vastasi: "Kyllä. Kyllä, kuninkaani. Istukaa alas. Ensin tuli palvelijanne ja sitten teidän ministerinne, sitten tuli pääministeri ja nyt te tulitte". Kuningas sanoi: "Sinähän olet sokea, miten tiesit? Meditaation avullako?" Pyhimys vastasi: "Ei, vaan maalaisjärjen." Kuningas kysyi: "Millaisella maalaisjärjellä?"

Pyhimys vastasi: "Ensiksi tuli palvelija. Hän sanoi: "Mitä sinä kelvoton täällä istuskelet aikaasi tuhlaamassa?" Hän heitti minulle pari kolme herjausta, käytti rumaa kieltä ja kysyi: "Oletko nähnyt täällä ketään?" Vastasin: "En ole." Sitten tuli ministeri. Hän ei herjannut minua, hän vain kysyi minulta. Sitten tuli pääministeri. Hän puhutteli minua: "Sir". Hän oli varmaan Englannista. Hän saattoi myös sanoa "Thank you", ehkä.

"Ja sitten tuli kuningas". Ja pyhimys sanoi: "Olitte äärimmäisen nöyrä. Kosketitte ensin minun jalkojani, istuitte alas Äiti Maan päälle, odotitte, kunnes olin tiedustellut: "Mitä haluatte?" Ja hyvin nöyrällä tavalla te kysyitte, "Oletteko kuulleet ihmisien kulkevan täällä" – koska olen sokea, ette halunneet sanoa mitään, mikä olisi loukannut minua, vaan pyysitte nöyrästi: "Voisitteko kertoa minulle." Olitte lausuneet ainakin 108 Gurun nimeä, ennen kuin kysyitte minulta. Siispä tiedän, että olette oppinut ja olette mitä nöyrin, joten teidän täytyy olla kuningas." Noihin aikoihin meillä ei vielä ollut kuninkaita ja pääministereitä, jotka olivat isopalkkaisia näyttelijöitä. Yleisökin oli niin viatonta, että he eivät olisi hyväksyneet sellaista typeryyttä. Tämä oli se ero. Tästä tarinasta meidän pitää oppia, että mitä enemmän saamme 'Vidya'-sivistystä, Sahaja Yoga -tekniikkaa, sitä nöyrempiä meidän pitää olla.

Se on meidän kaunistuksemme, meidän todistuksemme, joka on polku ja sisäänpääsy jokaiseen ihmiseen, se on se tapa, jolla pääsemme hyvin lähelle toisia etsijöitä. Olla nöyrä, löytää tapoja ja keinoja olla nöyrä. Tämä on Nirmala Vidyan avain nöyryyteen. Nöyryydessänne ette koskaan sano: "Tämä on minun kylpyhuoneeni, tämä on minun hedelmäni, minun ruokani, minun pöytäni ja minun lasini." Viattomuus antaa teille vahvuuden iloita kaikesta olemassa olevasta. Minä joudun joskus syömään 'bhuuttien' seurassa, ja joskus Minun on syötävä 'bhuutteja'. Ei vain syödä heidän seurassaan, vaan myös syödä heitä – se on pahinta. Teidänkään ei pitäisi välittää siitä, jos joudutte 'bhuuttisten' ihmisten seuraan. Jos he ovat ylimielisiä, yrittäkää tehdä heille bandhaneita, yrittäkää hallita heitä kaikilla tällaisilla keinoilla. Mutta jos luulette väittelemällä voivanne hallita heitä, se on mahdotonta.

Kokeilkaa Nirmala Vidyaa [Puhdasta tietoa], se on nöyryyttä, joka on värähtelyjen myeliinituppi, Kuten jokaista hermoa suojaa myeliinituppi, samalla tavalla nöyryys on kuin myeliinituppi. Jos olette nöyriä, voitatte taistelun, jos ette ole, te häviätte sen. Kaikesta tulee teille kuin vitsiä, hauskaa näytelmää. Jos olette nöyriä, voitte nähdä typerykset, bhuutit ja kaikki ylimieliset tämän näytelmän pelleinä. Yrittäkää olla nöyriä omalle Itselle ja Minulle. Nöyryys Minua kohtaan on tärkeää. Teidän on ymmärrettävä, että se on yksi ehdoista, jonka Kristus on asettanut teille, joten olkaa varovaisia. Kun olette tekemisissä Minun kanssani, niin en halua teidän olevan millään tavalla töykeitä Minulle, koska silloin en voi auttaa teitä. Kun olette nöyriä Minulle, Minä vastaan kaikesta. Mutta heti, jos olette töykeitä Minulle, joku muu, hyvin moni, heitä on tuhansittain, ottaa ohjat käsiinsä, ja älkää sitten syyttäkö Minua siitä. Sillä te olette minun suojattejani, olette Minun suojeluksessani.

Jos vaikka puhkotte reikiä kattoonne, ja sanotte sitten, että nyt sataa sisälle. Mitä sille enää voi? Olette jo tehneet reijät kattoon. Katto, jonka piti suojata teitä, on nyt täynnä reikiä, joten vesi tulee sisälle. Jos edelleen haluatte, että katon pitää kuitenkin suojata teitä sateelta Silloin Minun on sanottava, että teiltä puuttuu älyä. Näin se on. Tämä on toinen varoitus. Tämä on hyvin noloa, mutta tänään näyttää taas olevan nolouden päivä. Koska Neitsyt on aina nolossa tilanteessa, Hän on ujosteleva persoona. Hänen täytyy olla kaino.

Häntä nolostuttaa sanoa asioita, joita Hän ei halua sanoa. Tietysti se on herttaistakin. Silloinkin Häntä kainostuttaa, ankarien sanojen lausuminen on kauheaa. Palvokaamme yhdessä neitseyttä sisällämme. Nouskaamme sille tasolle, jolla voimme upottaa itseemme neitseytemme kirkkaan timantin nöyryytemme kruunuun. Voitte suuttua muille, mutta ette sahaja-joogeille ettekä Minulle. Ja muillekin vain silloin, kun se on ehdottoman välttämätöntä. Mutta jos riitelette keskenänne ja kerrotte ihmisille Sahaja Yogasta, kukaan ei usko teitä. Ja siksi tänään on se päivä, jolloin Neitsyt Gauri palvoi Shivaa. Hän teki 'Shiva Lingan' ja laittoi sen päälle 'sinduria' [kumkumia] otsaltaan: "Pidä huolta tästä, koska se on merkki yhteydestäni Sinuun.

Jätän tämän Sinun, Shivan huostaan. Pidä Sinä huolta tästä. Minä antaudun Sinulle." Näin, tällä tavalla Gauri, teidän Kundaliininne antautuu Hengelle. "Pidä Sinä huolta tästä yhteydestä. Unohdan kaiken muun. Jätän kaiken Sinun käsiisi. Nosta minut ylös. Nosta Sinä minut ylös. Unohdan kaiken, mitä olen ennen ollut.

Olen jättänyt pois kaiken. Ei ole muita haluja. Mutta nosta minut yhä ylemmäs ja ylemmäs. Salli minun tulla Sinuksi. Kaikki muu on merkityksetöntä. Kaikki muut halujen ilmentymät ovat poissa. Nyt olen täysin antautunut Sinulle, Hengelleni. Nosta minut ylemmäs ja ylemmäs. Ylemmäs ja ylemmäs pois kaikesta siitä, mikä ei ollut Henkeä. Tee minusta täydellinen Henki, kokonainen Henki."

Unohtakaa kaikki, mikä on ollut. Siitä nostosta, siitä ylösnousemuksesta tulee nopea matka, hyvin nopea ylösnousemus. Jos voitte yrittää tehdä sen tällä hetkellä ja joka hetkellä, että luovutte kaikesta, mikä ei ollut Henkeä. Kaikesta Hengen vastaisesta on luovuttava. Sitä on puhdas halu, sitä on Kundaliini ja Neitsyt. Se on olemista täysin yhtä Hengen kanssa. Kaikki muu on merkityksetöntä ja arvotonta. Tämä ylösnousemus – missä tahansa asemassa olettekin, kenen tahansa kanssa olettekin naimisissa, missä tahansa työskentelette, mikä tahansa on tilanteenne, mistä tahansa maasta olettekin kotoisin, te olette Henki. Ja jos teidät nostetaan ylös, saatte asustaa Jumalan kauniissa valtakunnassa, jossa kaikki rumuus jää pois. Kuten silloin, kun lootus aukaisee kukkansa, kaikki muta putoaa pois, täydellisesti.

Tulkoon lapsistani samalla tavalla tuoksuvia, kauniita lahjoja Sadashivalle. Jumala siunatkoon teitä!
