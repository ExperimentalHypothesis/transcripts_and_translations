Shri Mataji'nin Mektubu, 2 Eylül 1977

Kundalini, birçok iplikçiğe sahip olan bir ip gibidir. O, her bir çakrayı delip geçip, sarmallarını açarak yükselir. Eğer daha yüksekte olan çakralar açık değilse veya bu çakralardaki delinecek olan noktalar daralmışsa,  yükseldikçe Kundalini'nin kalınlığı  veya iplikçik sayısı azalmaya başlar. Eğer alt çakralar açıksa Kundalini bir bütün olarak yükselir, ancak üst çakralar açık değilse daralma, sadece birkaç iplikçiğin geçmesine izin verir. Bu yüzden en azından,  alt çakraların temizlenmesi çok gereklidir. Batılı zihinde yüksek çakralar daha iyidir ancak onların Mooladhara çakraları tehlikede olduğu için, (itici) güç çok zayıftır ve onların kendi hassasiyetleri de çok zayıftır.

Kundalini hiçbir engel olmadan yükseldiği zaman, Agnya'ya ulaşır ve alt beyin plakasına bir bulut gibi yayılır, bu yüzden bir ağırlık veya uyku hissi yayılır. Anne sizi önce uyutur, diyorum.

İkinci hissedilen, Kundalini'nin yaşam gücünün İda ve Pingala üzerinde erimesidir. Sanki bir yaşam gücü bulutu, mutluluk yağdırmaya başlar. Yavaş yavaş kafa, sanki içinden kurşun çıkarılıyormuş gibi hisseder. İnsan kendini rahatlamış hisseder. Şimdi, yine bu iki kanal onu Nabhi'ye taşır ve şimdi Kundalini'den yeni bir güç ona katılır. ...Sonra Agnya'yı açan üçlü kuvvet yükselir. Bu sırada kişinin gözleri kapanır. Gözbebekleri genişlemeye başlar.

Artık kafa daha netleşir ama bazıları Sahasrara'da hafif bir baskı veya zonklama hisseder. Agnya geçişi, düşüncesiz farkındalığı yaratır. Sahasrara'nın sessizliğini hissediyorsunuz. Sahasrara'da Kundalini birikir. Brahmarandra'nın (bıngıldak kemiği) açılmasıyla bir nevi salınım başlar. Bazılarında bu yavaş yavaş çalışır ama çoğunda fışkırarak çalışır. O anda sadhaka (arayan kişi) vibrasyonların serin esintisini hisseder. Bu “Aydınlanma” dır. “Jagruti”ye (uyanışa) sahip olan, iyileştirme gücüne sahip olan, ama düşüncesiz farkındalık içinde kalamayan birçok kişi var. Onlar buna sadece bir dakika kadar dokunuyorlar. Ancak Kundalini'nin dışarı sızma süreci zamanla düzelir ve sonuçta onlarda şüphesiz farkındalık aşamasına ulaşırlar.

Mr X gibi bazılarında ise,  bu hızlı ve kalıcı bir yükselişti; bu kişi sanki iki küvet buz, ellerinin üzerine düşüp erimeye başlamış gibi hissetti. Soğuma,  onun Varlığına yayıldı. Eğer kişinin Vishuddhisinde şüphe varsa, burası gerilmiş ve daralmışsa, o zaman kişi, Aydınlanmaya rağmen vibrasyonları hissetmez, bu da Brahmarandra'nın delinmesi anlamına gelir.

Kolektif bilinç, Kundalini Brahmarandra'yı tamamen delmeden önce bile hissedilir. Parmaklarda yanma hissi başlar ve aynı zamanda kolektif bilincin ayırt edici tarzları da ortaya çıkar.
