“Simpatico e parasimpatico” - Consigli dati all'ashram di Dollis Hill, Londra, (GB), 24 Aprile 1980
L'agopuntura, in realtà, è la filettatura del potere che è già dentro di noi. Ora, per esempio, nello stomaco risiede un certo potere che va a rifornire continuamente gli altri organi nello stomaco; d'accordo? È usato per questo. Attraverso il sistema nervoso simpatico, il parasimpatico lo immagazzina ed il simpatico lo utilizza. Supponiamo, adesso, che ci sia una malattia nello stomaco: l'energia dell' energia vitale che si trova in quel particolare centro si scarica o, diciamo, è molta di meno. Che fanno, allora? Come guariscono quella persona? Essi prendono (l'energia) da un altro centro e, deviandola, la portano lì. È in questo modo che cercano di curarla, ma così facendo si crea uno squilibrio poiché avete un'area limitata; voi disponete di un'energia assolutamente limitata. Ora questo limite...immaginiamo di avere una certa quantità di benzina e di trovare un'altra automobile in cui la benzina sia del tutto finita. Se si trasferisce la benzina nell'altra macchina, forse quella macchina percorrerà metà strada ed anche voi a metà strada sarete finiti. Capite? Entrambi riducono la vostra longevità. Si tratta dell'estrazione della energia che è in noi, la quale è limitata.
Sahaja Yoga è una cosa molto diversa. In Sahaja Yoga la vostra Kundalini sale e si collega con il Potere Onnipervadente, in questo modo avete sempre il potere, la forza vitale che scorre dentro di voi. E non vi è alcun tipo di carenza di quel potere, la grazia fluisce continuamente. Ma qui, mandando un'energia ad un'altra, non c'è consapevolezza di quanta darne, di come bilanciare. E non ve ne è alcun bisogno. Una volta che siete un'anima realizzata, se qualcuno ha un problema allo stomaco metterà semplicemente la mano sullo stomaco e basta; è questo il modo in cui ci si può curare. Si può curare il cancro, si può curare qualsiasi cosa in quanto si diventa la fonte di tale energia, e la vostra energia non è limitata. Prendete l'energia dal Potere Onnipervadente, siete connessi con Esso in modo tale che qualsiasi cosa stiate facendo, Esso scorre e voi diventate semplicemente i testimoni di questo potere che fluisce.
Non dovete, dunque, gestire male né maltrattare nessuno. Dovete solamente accudire quella parte che richiede energia ed alzare la Kundalini, dare la realizzazione alla persona malata, in modo tale che anche essa possa darla agli altri: viene guarita e poi può curare gli altri; è così. Così la filettatura di questa energia ebbe origine in Cina, quando il sistema Zen entrò in azione. Vedete, lo Zen non è altro che Sahaja Yoga – sono la stessa cosa. Lo Zen, però, ha avuto solo ventisei Kashyapa – anime realizzate - in sei secoli. Solamente ventisei in sei secoli, ed ora non ce n'è nessuna. Ho incontrato il presidente dello Zen - venne qui – e, sapete, non so come faccia lui ad essere il presidente: la sua Kundalini è proprio chiusa lì. Vi dico che non può ottenere la realizzazione, è al di là della realizzazione. Egli era malato così che Mi portarono da lui. Ed egli disse “sì, mi hai guarito - e via dicendo – fammi dono del tuo potere di guarigione”. Gli dissi “dovresti prendere la realizzazione”, disse “come posso essere un Kashyapa, ce n'erano solamente...come posso essere un Kashyapa...non sono ancora...”. Dissi “ci si diventa. Perché non la prendi?”. Ma, vedete, andò avanti così e non volle prendere la realizzazione. Vogliono vivere nell'ignoranza. Quindi, la cosa principale è prendere la vostra realizzazione, ottenete il potere dentro di voi e lo manifestate negli altri.
Ma non serve mettere l'olio da qui a qui, da lì a lì. Perlomeno lasciate bruciare un olio, avrete solo problemi di stomaco. In caso contrario tutto il corpo, che era sull'orlo del collasso, collasserà. Se c'è un problema allo stomaco, va bene, potete andare avanti con tale problema, ma, se lo rimuovete dalla testa, nel giro di cinque giorni chiunque è spacciato. Inoltre esso...attacca il cuore, attacca il cuore che è il punto principale. E l'agopuntura è una cosa che - ho visto che coloro che si sottopongono ad agopuntura è difficile che ottengano la realizzazione. Anche se la ottengono, è difficile che la mantengano a causa degli squilibri che si sono creati nel corpo. Non dobbiamo creare squilibri a noi stessi, l'abbiamo già fatto e, al massimo, se c'è qualcosa da fare è riequilibrarli. Non create ulteriori squilibri, ma questo è ciò che accade con tutte queste cose che vengono fatte a causa dell'ignoranza.
Essi non vi dicono cosa fate veramente, non ve lo dicono mai, come TM(1), non dicono mai di cosa si tratta; non si tratta d'altro che di una possesione. Essi si impossessano di voi, assolutamente. Vi ipnotizzano senza che ve lo dicano e poi vi mettono una possessione dentro. Se ve lo dicessero non li paghereste, non è così? Quindi non ve lo dicono. Dicono che si tratta di meditazione trascendentale. Come fate ad entrare in trance? Chiedetelo ad un qualsiasi indiano e ve lo dirà. Si può andare in trance unicamente attraverso l'ipnosi. L'ipnosi arriva solo attraverso gli spiriti, e gli spiriti arrivano quando siete posseduti, solo allora si entra in trance ed è per questo che si comportano in quel modo, che saltano in quel modo. Al giorno d'oggi la gente paga per avere le convulsioni e l'epilessia. Guardate questo Verner [...] un uomo così colto che scrive che se si va da Rajneesh si hanno le convulsioni. Insomma, ci sono molti altri motivi per cui non ci si dovrebbe andare: pagate per avere le convulsioni e l'epilessia?
Prima di tutto non si può pagare, prima di tutto, se è una cosa vera, poiché è troppo reale per essere acquistata. D'accordo? Prima di tutto, la prima cosa è questa. La seconda cosa è che tutto ciò che si ottiene dovrebbe trasformarvi completamente in una bella persona: la vostra salute deve migliorare, la mente deve migliorare, dovreste essere una brava persona, il vostro temperamento deve cambiare, devono cambiare le vostre abitudini, le vostre priorità. Dovreste essere una persona che è il Maestro di se stessa. Al contrario, andando da quest'uomo o da quel guru peggiorate; è questo ciò che accade. Come può essere?
Ciò non deve essere raggiunto attraverso la razionalità perché la razionalità è limitata, è uno stato d'animo in cui si salta dentro. Si tratta di una attualizzazione, di qualcosa che vi accade. Qualcosa di reale dovrebbe accadervi, non si può semplicemente razionalizzarlo stando seduti “Oh, io sono, io sono Dio, io sono Brahma”. Come lo diventate? Supponiamo che io stia seduta qui a dire “io sono la Regina Elisabetta”. Mi arresterebbero e metterebbero in prigione. Mi seguite? Quindi tutti questi guru stanno facendo la medesima cosa, ed ora vedete che questo vi sta creando problemi. Lo vedete che stare seduti e tutto il resto è la causa di tutti questi problemi che avete. Allora, per piacere, potete arrivare a qualcosa che sia reale? Dovreste arrivare a Sahaja Yoga, d'accordo? Ora lasciamo stare l'agopuntura per un po', una cosa orribile. È peccaminosa, vi dico, rovina la Kundalini degli altri, la loro possibilità di ottenere la realizzazione è diminuita. Non vi dovrebbe piacere fare una cosa del genere, è davvero, davvero sbagliata. Attacca le fondamenta degli esseri umani. Ognuna di queste cose, ognuna di loro, è proprio la stessa. Potete imparare l'omeopatia, l'omeopatia è migliore, è mille volte meglio di questo, se si vuole curare la gente. L'omeopatia è migliore perché è molto più congeniale alla natura umana. Potete imparare l' ayurvedica, potete imparare queste cose, ma l'agopuntura non riesco proprio a capirla.
In Cina i cinesi non la praticano. Ve lo immaginate? In Cina non è praticata. No, vi stanno raccontando delle bugie, loro non la fanno mai. Sono stata nella Cina continentale, non la praticano mai; vi stanno raccontando solo bugie. Loro non credono in Lao Tse, non ci credono affatto, nella Cina continentale …non credono in Lao Tse…non ce l'hanno proprio (l'agopuntura). Hanno altri tè e questo e quello, utilizzano talune radici, (hanno) uno stile più ayurvedico, ma l'agopuntura no, non ce l'hanno. Sono stata Io Stessa in Cina, gliel'ho chiesto. Dicono: “Lao Tse...un tipo inutile”, qualcosa del genere. Vedete, è perché dopo Lao Tse pochissime persone hanno ottenuto la realizzazione. È questo che si deve sapere, quali sono i centri della mano e dove sono situati. Essi utilizzano anche tutti i punti sbagliati - i punti simpatici - non utilizzano i punti giusti che sono quelli parasimpatici. Ma con la realizzazione che bisogno c'è di farla? Perché la dovreste fare? Va tutto bene, d'accordo?
È un lavoro enorme. Da un lato numerose persone si sono rovinate, sono ricercatori e devono ricercare. Vedete, in così tanti vanno avanti con questo genere d'ignoranza. Si tratta di completa ingenuità, è assolutamente ingenuo e pericoloso. Mentre dall'altro è la società – la quale sta andando verso il basso - i politici sono pazzi, osservate lo scenario nella sua totalità, se guardate il mondo intero, non so cosa stia accadendo.
In America la gente è talmente folle. L'altro giorno ho visto una foto - non so avete visto quel servizio della BBC - è stato orribile. Insomma, non lo so, e poi uno degli intervistatori ha anche fatto delle domande; non ritenete che si stia andando troppo in là con questo genere di follia di massa? E perché dovreste farlo? Non è forse a causa della pressione esercitata da tutti questi peccati che poi si verificano grandiosi terremoti? Hanno detto di non crederci, di essersi divertiti e via dicendo ed apparivano in modo terribile. Quel che intendo è che si vedeva dai loro visi che stavano mentendo, che non si erano divertiti affatto. Ma niente, potete vedere gente malata, persone assolutamente malate che appaiono orribili. Tutti i loro Agnya, Vishuddhi e Mooladhara sono bloccati, che cosa c'è da essere felici? Come possono essere contenti? Essi credono nel raccontare bugie, credono nei miti e nel vivere con essi perché, sapete, pensano di aiutare il loro ego, così facendo. Noi dobbiamo cercare la realtà, dobbiamo affrontarla, vederla da noi, accettarla ed essere uno con essa. Questo è il modo di essere di un guerriero; diversamente siamo dei codardi. Potete vedere chiaramente la realtà, potete farlo, è una cosa talmente semplice. Il tempo è arrivato, è per voi, avete ricercato per secoli e questa scoperta è proprio per voi; d'accordo?
Come state ora? Sentite la brezza fresca? L'avete persa? Non pensateci, se iniziate a pensarci, è finita. Non pensateci, non pensate. Se ci pensate, la perdete. Essa è al di là dei pensieri, non potete raggiungerla con i pensieri; d'accordo? Adesso è ricominciata. Come va? Guardate dentro di voi. Ora lei la sente. [commenti in Hindi] È accesa o spenta?
Uno yogi risponde: “ È accesa, ora.”
È un'ottima domanda, quando si medita, come meditare sui diversi chakra? Se dovete meditare sul Mooladhara, allora rivolgerete l'attenzione verso il Mooladhara e direte il nome di Shri Ganesh. Dite il mantra. Sapete che ha quattro petali, quindi dite il mantra quattro volte per ogni petalo. Sì, potete dirlo quattro volte. Mettete l'attenzione lì. Ora, fisicamente diciamo che abbiamo anche il Nabhi Chakra il quale, in così tanti di voi, è bloccato. Se il problema è il fegato potete strofinare un po' di zucchero sul Nabhi, sarà una buona idea. Invece, se il problema al Nabhi viene dalla mano sinistra, allora ci strofineremo un po' di olio o ghee, o qualcos'altro; sarà una buona idea. E poi concentratevi su di esso, cercate di metterci l'attenzione, specialmente sui chakra che non sono a posto... Dovete semplicemente metterci l'attenzione e meditare su di essi.
Mettere l'attenzione è il punto fondamentale. Porre l'attenzione dicendo i mantra, è in questo modo che si medita su ogni chakra. E se possono farlo in due, è un'idea migliore. Se vi mettete di schiena si possono vedere quali chakra sporgono dalla spina dorsale, l'altra persona sarà in grado di dirvi quali sono le parti sporgenti. In questa maniera potete recitare il mantra per quel chakra mentre l'altra persona vi dirà se continuare o meno, quando è a posto. Come sapete, esiste un mantra per ogni chakra ma, a parte i mantra, dovete sapere cosa usare, quale elemento dovrebbe essere usato per ogni chakra. Ad esempio, riguardo al Mooladhara chakra, il modo migliore per pulirlo è sedersi per terra. È il modo migliore. Vi ho spiegato come fare l'esercizio per stare seduti per terra dritti, è un'ottima idea quella di chiedere a Madre Terra di pulire il Mooladhara. Se, invece, dovete pulire il Nabhi, visto che il Nabhi è costituito dell'elemento acqua, dovete chiedere all'elemento acqua di aiutarvi. È l'acqua l'elemento migliore per il Nabhi. Se potete utilizzare l'acqua per il vostro Nabhi, sarà un'ottima idea.
Similmente ogni chakra è costituito di qualche elemento. Lo Swadisthan è composto di terra e acqua, in modo tale che il mare è la cosa migliore per lo Swadhistan. Se potete andare al mare e lavorare lo Swadhistan, sarà la cosa migliore per voi. Il mare, l'oceano, oppure potete usare acqua e sale per lo Swadhistan: andrà benissimo. Poi, per il chakra del cuore, esso ha a che fare con ciò che viene chiamato Akasha - il firmamento - con il firmamento … no, non il firmamento … Akash, Akash. È fatto di aria, l'aria si chiama vayu - vayu è l'aria. L'aria o … come chiamate l'aria in quanto elemento? Firmamento? In Inglese, l'aria è l'etere, giusto? Allora possiamo dire aria, l'aria è l'elemento per il chakra del cuore. Per quanto riguarda questo, vi ho detto come fare la respirazione. Trattenere il respiro è il miglior modo per stare di fronte alla fotografia, altrimenti potete inspirare profondamente e rilasciare per un periodo più lungo. Tutti questi esercizi sono di pulizia. Poi c'è il mantra di Raksha, che è la protezione, perché la protezione e l'aria sono un tutt'uno; d'accordo?
Torniamo all' Akasha, deve essere il firmamento. Che cos' è il firmamento, in Inglese? Etere? Il firmamento è l'etere? Va bene, dunque è il firmamento. Sapete, avevo letto una traduzione ma non ne ero sicura. L'Akasha è il cielo. È (la parola) cielo, qui, giusto? È fatto di cielo, di firmamento, che, a sua volta, è composto di luce. Il firmamento è il cielo, non è vero? Quindi è il cielo, è per questo motivo che è il Virata ed è la vostra luce. Quindi, per l' Agnya chakra è necessario utilizzare la luce, è necessario utilizzare il cielo. Mettete le mani in questo modo e dite “Allah hu Akbar” e poi rivolgete entrambe le mani verso il cielo. Proprio così, in questo modo. Ci sono tanti modi in cui potete usare il cielo, guardandolo, osservandolo. Per fare ciò dovete utilizzare sia il sole che la luce. 
Se avete problemi di lato sinistro, una possessione o qualcosa del genere, allora potete utilizzare il sole perché, vedete, vi donerà equilibrio. Ma se avete problemi di lato destro - ego e tutto il resto - dovreste usare la luna, mettere la mano sinistra verso la luna. Ma, immancabilmente le persone fanno tutto il contrario, come, per esempio, coloro che sono drammatici, melodrammatici, li vedrete tutti andare sul lato lunare, [...] al chiaro di luna. E coloro che sono egoisti andranno al sole a bruciarsi. Bisognerebbe fare il contrario, così che, lo vedrete, funzionerà. Va bene? Potete destreggiarvi da soli. Questi sono dunque i diversi centri che devono essere puliti e sui quali bisogna meditare o farli dissolvere da sé. Intendo dire che se li dissolverete nei loro propri elementi, otterrete maggior forza nel corpo. È proprio così.
D. “Può dirci qualcosa riguardo al tramonto, non dovremmo guardarlo?”
Il tramonto non va bene, l'alba, sì, ma non il tramonto. Il tramonto è il momento in cui il sole toglie tutte le sue energie dalla terra... Per questo motivo non è una buona cosa guardarlo. Dipende dalle persone, potrebbe andar bene per quelle egoiste: il sole potrebbe sgonfiar loro un po' di ego. Ma per coloro che hanno problemi al canale sinistro, sarà meglio guardare l'alba. È sempre il contrario, lo vedete, ora? Una bella domanda, ce ne sono altre?
D. [incomprensibile]
In realtà, in condizioni normali, se lo strumento è perfetto non lo sentite da nessuna parte. Arriva semplicemente la brezza fresca – che percepite - attraverso la testa e potete sentire la Kundalini, in quella che chiamate fontanella, fuoriuscire come brezza fresca. Se i vostri chakra sono però chiusi, oppure c'è un qualche problema - sono difettosi, malati o qualsiasi altra cosa - allora la Kundalini passandoci li colpisce. Questo avviene soprattutto nel Void e può essere visto chiaramente sulla schiena: se il Void è bloccato, vedrete, alla fine di esso, spingere così. Se la Sushumna, il percorso centrale, è assolutamente libera – una persona che sia completamente centrata – allora la Kundalini andrà dritta così e, in seguito, non si manifesteranno mai problemi. 
D. [incomprensibile]
Calore? Il calore si manifesta in caso di problemi al fegato o di problemi al lato destro. Nel lato destro c'è troppo calore, mentre nel lato sinistro c'è troppo freddo. Alcune persone sentono molto freddo, sudano etc. Se avete problemi di lato sinistro avete la traspirazione, specialmente con il cuore, oppure alcuni hanno la pressione sanguigna davvero molto bassa o, avendo problemi di lato sinistro, si può anche sentire molto freddo. Il calore dipende principalmente dal fegato, coloro che hanno troppo sole dentro iniziano ad avere caldo. Il calore è anche segno di un'attività eccessiva, di una persona iperattiva. Ho visto che il cancro procura molto calore, anche il cancro genera calore, ma così tanto che un malato di cancro può davvero riscaldare tutta la casa. Non avrete bisogno di nessuna stufa, con un malato di cancro, se sapete come alzare la Kundalini. Ed il lato sinistro è... È un' esperienza comune. È molto interessante, sapete, Sahaja Yoga è molto interessante. Anche il cancro fa ridere, il modo in cui le cose sono. Ma, sorprendentemente, sarete stupiti che, fino ad ora, non ho mai incontrato malati di cancro che siano propriamente di lato destro; finisco sempre a sinistra. Intendo dire che devono aver avuto un qualche genere di problema con la magia nera o con qualche falso guru, o con un qualcosa che non sia autorizzato, che sia contro Dio; qualcosa di simile. Ho visto che il cancro è sempre – leucemia; il cancro del tratto che voi chiamate peritoneo, il cancro dei reni; cancro del polmone - che tutti lo avevano. Ciò significa che, da qualche parte, un guru o qualcun altro - magia nera, spiritismo o qualcosa del genere - è intervenuto con una personalità, ed è così che nasce la questione del cancro. È un fatto notevole.
D. “Il calore indica sempre un problema di cancro?”
Di cancro? No, no, no, no. No, no, no, no, no, no. Il calore indica il fegato, principalmente il fegato. D'accordo? Ma il cancro è simile: avviene quando le cellule diventano orientate all'ego. Vedete, quando una persona è egoista pensa troppo, lavora troppo, così avrà problemi al fegato. Capite? Perché è un unico centro ad occuparsi del fegato, del pancreas, della milza, dei reni e dell'utero. Immaginate! E lo stesso centro, lo Swadisthan, deve prendersi cura delle cellule per il cervello. Quando si deve occupare di entrambe le cose, naturalmente, se si inizia a pensare troppo, allora che cosa accade? Che questi organi vengono trascurati. Così si sviluppano il fegato; i reni; il diabete; problemi all'utero. Capite? Può accadere tutto ciò. Inoltre, andando avanti così nel tempo, quando lo fate, quando esagerate, allora il lato sinistro si congela ed il cuore...
Quindi, in qualunque società orientata all'ego vi saranno maggiori casi di attacchi di cuore. Ma quando l'ego si sviluppa troppo in una società, la gente inizia a vederlo, si spaventa dell'ego e devono bere per sfuggirgli, perché non sopportano di vedere loro stessi così egoisti. Allora bevono, assumono droghe, fanno queste cose per scappare dall'ego delle persone che non possono proprio sopportare. Sapete, si vedono davvero come degli stupidi idioti a passeggio, non vogliono essere così, allora si spostano sull'altro lato, ossia sul lato sinistro. Spostandosi sulla sinistra si rimane molto bloccati da entrambe le parti, avviene un' oscillazione nel cervello e si sviluppano tutti questi problemi. Ma se sono solo di lato sinistro possono leggere unicamente Lord Byron ed entrare in manicomio. Ho conosciuto un tipo simile – leggeva solo Lord Byron – ma non è possibile perché egli vi rende miserabili. Lui, lui stesso, era un uomo molto divertente, ma che vuole vedere tutti infelici. Lo vedete, cantava sempre quelle canzoni in rima. Un uomo del genere, non so come abbia sviluppato questa roba melodrammatica, ma ho conosciuto persone che sono venute da Me piangendo per aver letto questo Lord Byron. Egli stesso si godette moltissimo la vita.
Bisogna dunque assumere un atteggiamento molto, molto saggio e sano di mente nei confronti della vita. Siete la vita eterna, l'essere eterno, e siete venuti su questa terra per godere di tutte le benedizioni che Dio ha creato e non per piangere, piangere e sentirsi in colpa: non è questo il vostro lavoro. La prima cosa è questa saggezza. Non siete nemmeno qui per rendervi miserabili con le piccole, piccolissime cose della vita. Come l'altro giorno, ho visto una storia molto interessante di un litigio fra moglie e marito finito in un divorzio, ed il povero marito era rimasto senza casa. Così si recò a casa di suo fratello. La moglie del fratello era un tipo molto particolare su tutto, aveva tre animali, così lui non poteva mettere la scatola da nessuna parte perché diceva: “No, no, no, no, no! Qui c'è un altro animale!” Ancora una volta, poverino, dovette levarla. Poi: “No, no, no, no, no! Non lì! C'è un altro animale, poi ce n'è un altro là, come puoi vedere.” Sempre preoccupati per piccole, insignificanti cose. Anche questo può creare problemi di ego, vivere in modo così attento. Non è così importante, ma questo non significa pigrizia. Devo dirvelo che non significa PI-GRI-ZIA. Scrivetelo a caratteri cubitali, tutti voi. In nessun modo significa questo, significa duro lavoro, ma godetevelo, non siate coinvolti in cose di nessuna importanza, in cose inutili. Qui, per voi, c'è la gioia. Perché vi annoiate con queste cose? Non sono pensate per voi; non è così?
Ah ah... Io... David, grazie a Dio me l'hai detto, perché mi sono ricordata che il segretario del nostro Ministero della Salute a Delhi, egli stesso, venne a trovarMi. Rimase lì per tre ore perché il nostro Presidente gli disse che Mataji lo avrebbe curato, ed era molto ansioso di verificarlo. Quei particolari suoni, parliamo del Vishuddhi, sono sedici: uh, ah, e, ee, u, oo lu, glu, gloo, loo, a, i, o, ou, um ahum - sedici. Ora tutti questi suoni sono sedici per i sedici petali, ma non c'è bisogno di farli tutti. Se dite semplicemente la cosa più interna – Virat - non c'è bisogno di dire i suoni né nient' altro. Basta dire Virat che si apre.
Non c'è bisogno di saperlo, non è necessario perché siamo andati per lo più al centro, nel Brahma Nadi. Vedete, se ci si deve muovere dalla foglia alla radice, allora bisogna conoscere tutto il percorso, ma se si proviene dalla radice, dall'interno della radice, allora che bisogno c'è? Solo quando ci si muove in quel modo si conoscono tutte quelle cose.
Per esempio se in questa casa, o in un qualsiasi altro edificio, si dispone di un ascensore proprio nel centro, nello spostarsi verso l'alto non c'è alcun bisogno di conoscere: vi muovete e basta. Ma, se si deve venire dal di fuori ogni volta, provenire da ogni chakra, non si sarà mai in grado di entrare dentro l'ascensore. Però dall'esterno vi ritroverete a fare tutto, conoscerete ogni cosa di quel particolare chakra senza che ci siate mai stati: questo è il movimento completo del simpatico. Non occorre dunque sapere, proprio come vi stavo dicendo, questo è il centro, questa è la sinistra e questa è la destra. Potete venire da sinistra e tornare indietro a sinistra, oppure venire da sinistra ed andare a destra, però non potete entrare dentro, ed entrare dentro è il punto. Questo è il modo in cui agite, capite? Non ce n'è dunque bisogno, è sempre e solo un girovagare. Va meglio, ora? Lei sta meglio, adesso. Che cosa ne pensi, sta meglio?

(1) Meditazione Trascendentale

