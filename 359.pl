5 maja 1982
Sahasrara Pudźa
Aszram w Le Raincy, Le Raincy (Francja)

Dzisiaj jest wielki dzień dla nas wszystkich, dla poszukiwaczy, ponieważ ostatnie dzieło Boskości, otwarcie ostatniego centrum w Wielkiej Pierwotnej Istocie, zostało wykonane 5 maja 1970 roku.

Jest to największe wydarzenie ze wszystkich duchowych wydarzeń Wszechświata. Zostało to wykonane z wielką starannością i wielkimi modyfikacjami. Nie leży w granicach ludzkiego pojmowania to, jak działają rzeczy w niebiosach. To wasze szczęście i miłość Boga sprawiły, że wydarzył się ten wspaniały cud. Gdyby nie to wydarzenie, nie byłoby możliwości masowej Realizacji dla ludzi. Można by to zrobić dla jednej lub dwóch osób tu i tam, ale wywołanie tak masowego przebudzenia nie byłoby możliwe. Jak wiadomo, w Sahasrarze znajduje się siedem głównych czakr. Istnieje tysiąc nadi, czyli, jak to się nazywa, płomieni, a każdy z nich posiada szesnaście tysięcy mocy. Każde nadi zajmuje się określonym typem osoby, a dzięki permutacjom i kombinacjom wszystkich tych nadi, ludzie są otoczeni opieką. Gdy tylko Sahasrara się otworzyła, cała atmosfera wypełniła się potężną 'chaitanyą', na niebie pojawiło się potężne światło, a wszystko to zstąpiło na Ziemię niczym ulewny deszcz lub wodospad, z tak potężną siłą, że nie byłam tego świadoma i byłam oszołomiona.

Wydarzenie to było tak niespodziewane i tak niesamowite, że byłam oszołomiona, i całkowicie zamilkłam, oniemiała wspaniałością [tego zjawiska]. Widziałam pierwotną Kundalini wznoszącą się jak wielki piec, a piec był bardzo cichy, ale miał wygląd płomienia, podobnie jak w przypadku podgrzania metalu, który ma wiele kolorów, Kundalini ukazała się jak ogromny piec, można tak powiedzieć; piec przypominający tunel, w którym widać urządzenia do spalania węgla w celu wytworzenia energii elektrycznej i rozciągało się jak teleskop, jedno po drugim, wychodziło, strzelało, strzelało, strzelało, o tak. I przybyły Bóstwa, usiadły na swoich tronach, na swoich złotych tronach, a potem podniosły całą głowę, jak wielką kopułę, i otworzyły ją. A wtedy ten ulewny deszcz całkowicie Mnie przemoczył i zaczęłam to wszystko widzieć, i zatraciłam się w radości. To było jak artysta widzący spełnienie swojego dzieła. Poczułam radość wielkiego spełnienia. Po tym pięknym doświadczeniu rozejrzałam się dookoła i zobaczyłam ludzi zupełnie ślepych, i zamilkłam całkowicie. Potem zapragnęłam zdobyć kielich, by napełnić go tym nektarem. Ale widziałam tylko kamienie. Sahasrara jest najpiękniejszą częścią waszej istoty.

To duży lotos z tysiącem płatków w różnych kolorach, które wyglądają jak wznoszące się płomienie. Jest to rzecz, którą widzi wielu ludzi, ale gdy zobaczyło ten ulewny deszcz, było tak, jakby płomienie stały się fontanną, fontanną kolorów i zapachów. Czy potraficie wyobrazić sobie kwiat rozsiewający wokół swój kolor i zapach? Ludzie napisali bardzo mało o Sahasrarze, ponieważ wszystko, co widzieli, pochodzi z zewnątrz i nie jest możliwe, aby weszli od wewnątrz. Nawet jeśli dotrzecie od wewnątrz, to jeśli Sahasrara nie zostanie otwarta, nie możecie widzieć jej piękna, bo kiedy jest zamknięta, cała, w całości, wtedy wystarczy przejść przez małą szczelinę i wydostać się na zewnątrz. Wyobraźcie sobie ogromny, tysiąc-płatkowy lotos, a wy siedzicie w jego wnętrzu, w koronie i patrzycie na wszystkie te płatki, wszystkie pięknie kolorowe, pachnące i pulsujące błogością i radością. Pozostanie w Sahasrarze, na tej pozycji, jest sytuacją idealną. Ale potem, po chwili ciszy, napełnia was ogromne współczucie i miłość, i czujecie się przyciągani do ludzi, którzy jeszcze nie wiedzą, co to znaczy mieć oczy. I tak próbujecie zwrócić swoją uwagę na Sahasrarę milionów ludzi, a potem zaczynacie dostrzegać problemy, które istnieją w Sahasrarze. A nawet, jeśli pragniecie otworzyć Sahasrarę, jest to bardzo trudne, ponieważ przekazywanie boskości ludziom, musi odbywać się za pośrednictwem ludzi.

Siła może być w was, ale musi zostać przekazana poprzez czynnik ludzki. Przez całe życie nie znałam wielu Zrealizowanych Dusz. Jak ich pozyskać? Jak to wypracować? Zaczęłam więc rozglądać się za ludźmi i poznałam pewną starszą panią w wieku siedemdziesięciu lat, która była bardzo zaniepokojona czymś bardzo rażącym, a kiedy przyszła do Mnie, poczuła wielki spokój. Jej Sahasrara była bardzo wyczerpana, Ale w Moim towarzystwie myślała o czymś innym, nie o Duchu. A jej mózg byłby pokryty chmurami i ciemnością. Wielokrotnie jej to wyjaśniałam, ale ona nie uzyskała Realizacji. Większość ludzi, którzy przychodzili do Mnie na początku, pragnęła uzdrowienia. Tą zdolność miałam od dzieciństwa.

Mogłam też dać Realizację kilku osobom wcześniej, ale musieli być bardzo szczerzy, żarliwi. Nie spotkałam nikogo o takiej jakości, ponieważ nie mieszkałam w lesie, żyłam jako normalny człowiek pośród innych normalnych ludzi, a oni nie byli aż tak poważni, tacy 'aartha', i musiałam wykonywać tę pracę pośród nich. Jak rozmawiać z nimi o świecie rzeczywistym, który istnieje, i o fałszywym, w którym żyją? Pewna kobieta, która jako pierwsza osiągnęła Realizację, przyszła do Mnie, ponieważ była opętana ideą poszukiwania, tak myślała i u niej to zadziałało. To nie był najszczęśliwszy dzień, ponieważ ona należy do tych, którzy indywidualnie osiągają Realizację. W obliczu tego wspaniałego wydarzenia, wiele osób powinno to uzyskać jednocześnie. Mieliśmy program w Bordi w latach 70-tych. I tam, najpierw jeden pan otrzymał Realizację wieczorem. Następnego dnia rano zaczęły działać negatywne siły i zaczęto mówić o faworyzowaniu. Widziałam w atmosferze, że wibracje są nieprawidłowe.

Wieczorem przyjęłam bardzo silną, stanowczą postawę. Byłam wściekła. Nigdy wcześniej nie wpadłam w taką furię i rzuciłam się na nich. Ku zaskoczeniu wszystkich, dwunastu z nich osiągnęło Realizację. To był najwspanialszy moment. Potem wielu dostało, jeden po drugim. Trzech z nich, którzy wracali, osiągnęło Realizację. Nagle w pociągu poczuli wibracje. Tak rozpoczęła się masowa ewolucja. Sahasrara jest waszą świadomością.

Kiedy osiągniecie oświecenie, wkraczacie w technikę Boskości. Istnieją teraz dwie techniki: technika Boska i technika, którą wy stosujecie. Nie możecie działać jak Bóg, ale możecie używać Boskiej Mocy i nią manewrować. Na przykład, Boskość czuwa nad wszystkimi wydarzeniami uniwersalnymi, każda, najmniejsza cząsteczka jest kontrolowana przez Boskość. Kiedy wasza Sahasrara się otwiera i Kundalini dotyka kości ciemiączka, rodzaj siły rozpalającej jest gotowy w waszej Sahasrarze a gdy tylko obszar kości ciemiączka otwiera się poprzez Brahmarandhrę, łaska waszego Ducha zapala tę siłę zapłonu, a wasze nadi zostają oświecone; nie wszystkie, ale całkiem sporo, nie na całej długości, ale raczej na obrzeżach. Tak właśnie osiąga się oświecenie. Tak wiele rzeczy dzieje się również dlatego, że wasze siedem centrów znajduje się w Sahasrarze. Dzięki światłu widać ich względne położenie. To znaczy, nie widzicie tego, ale to działa w waszym świadomym umyśle. Wasz świadomy umysł czuje tę integrację w was.

Rozsądek, który jest oddzielony od serca staje się jednością z sercem. Staje się jednością z waszą uwagą. Gdziekolwiek skierujecie swoją uwagę, działacie w sposób kolektywny. Wszystkie działania waszej uwagi są błogosławione. Uwaga sama w sobie jest skuteczna. Wasza uwaga jest bardzo ważna, ale wasze pragnienia są jeszcze ważniejsze. Ponieważ jest to tak zintegrowana całość, wasze pragnienia i wasza uwaga stają się jednym. Wszystko, czego pragniecie, jest dobre dla Ducha i wasza uwaga kieruje się ku temu, co emituje moc duchową. Priorytety zmieniają się bardzo szybko. Ludzie prymitywni i nie rozwinięci, mogą tego nie zauważyć, ale ci, którzy są rozwinięci umysłowo, faktycznie mają uwagę, którą próbują przetestować.

Najpierw chcą zobaczyć, jak podnieść Kundalini. Chcą zobaczyć, że jest to logiczne. Dla osoby zrównoważonej, nie ma miejsca na żadne wątpliwości. Są wśród nas tacy ludzie. Po prostu się [tacy] stali i nigdy [tego] nie kwestionowali. Po prostu się ustabilizowali. Oni są niewinni, są inteligentni, a przede wszystkim są duchowi. Ale jakiekolwiek jakościowe wady by nie były, mogą zostać naprawione poprzez Sahasrarę. Przede wszystkim musicie pozbyć się swojego ego, ponieważ jeśli jest ono nadmierne, to uciska Sahasrarę. Trzeba także ograniczyć superego, ponieważ ono również uciska Sahasrarę i powoduje ból.

Aby utrzymać Sahasrarę w zdrowym stanie, należy zrozumieć, że priorytety muszą ulec zmianie. Niektórzy ludzie potrzebują czasu, więc muszą włożyć w to trochę wysiłku i działać z rozmysłem. Jest wiele książek, które, jeśli je przeczytacie, sugerują działania antyboskie. Oświecona Sahasrara tego nie lubi i zamyka się. To jest jak trucizna. Nie lubi, gdy w umyśle pojawiają się jakieś trujące myśli. Jeśli będziecie działać z trucizną, to znów się zamknie. Tak samo ludzie o porywczym temperamencie, bardzo porywczym temperamencie i wszyscy ci, którzy mają inne problemy ego, jeśli próbują stłumić Sahasrarę, [wtedy] także Sahasrara zaczyna się zamykać. Ci ludzie, którzy zostali uwarunkowani przez złych guru, złe książki, być może przez złych rodziców, zły kraj, zły styl życia, również nie pozwalają Sahasrarze rozwijać się w zdrowy sposób. Tylko Sahasrara musi wzrastać, nie Duch.

Im wrażliwsza jest Sahasrara, tym bardziej odbiera duchowe jakości Ducha. Tak naprawdę spokój odczuwa się w Sahasrarze. Błogość można odczuć także w Sahasrarze, ponieważ jest to mózg, a mózg jest uosobieniem naszego układu nerwowego, ośrodkowego układu nerwowego i samej świadomości. Tak więc samo otwarcie Sahasrary nie kończy pracy. Musimy mieć coraz więcej kanałów, które będą oddziaływać na te nadi, wykorzystując ich różne moce i które będą mogły to wypracować w odpowiedni, systematyczny sposób. Natomiast ludzie, którzy po osiągnięciu Realizacji oddają się marnotrawnym nawykom, blokują przepływ nadi i naprawdę szkodzą Viracie. Takie osoby naprawdę powinny opuścić Sahaja Yogę i oszczędzić [nas]. Albo takich ludzi należy poprosić o odejście i zerwać stosunki z tymi, którzy sprzeciwiają się tak wielkiemu dziełu Boga. Ten, kto chce rozwijać się w Sahasrarze, powinien wiedzieć, że nie powinien przebywać w złym towarzystwie, lecz zawsze powinien mieć towarzystwo innych Sahaja yoginów. Nie powinien mieć własnych świąt i własnego czasu, ale większość czasu powinien spędzać w towarzystwie innych Sahaja yoginów.

Po Sahasrarze, gdy znajdziecie się ponad Sahasrarą, wtedy zobaczycie, jak ważne jest, aby wszystkie nadi były utrzymane razem. A wszystkie centra i Bóstwa muszą pozostać przebudzone i zintegrowane. Można to zrobić nawet przy świadomym wysiłku, obserwując siebie i swoje myśli. Zaczniecie dostrzegać swoje ego i swoje superego. Zobaczycie, jak oszukujecie samych siebie i jesteście wobec siebie nieuczciwi, jak przekonujecie siebie, że jesteście bardzo dobrzy, jak cieszycie się dogadzając swojemu ego. Sahaja Yoga jest dla ludzi, którzy są Duchami, więc wszystko inne musi zostać odrzucone. Wszelkie błędne identyfikacje muszą zostać odrzucone. Można to zrobić poprzez świadomy umysł, jak już powiedziałam, naprawdę można siebie skorygować, ponieważ po Realizacji wszystko, czego pragniecie, staje się częścią Boskiego pragnienia, a wszystko, co robicie, staje się częścią Boskiego działania. Dlatego trzeba pamiętać, że dzięki świadomemu wysiłkowi, możemy poznać samych siebie i przekonać się, czy jesteśmy wobec siebie naprawdę szczerzy. Jeśli ktoś jest uczciwy, dostrzeże, że kolektywność jest jedynym sposobem na poszerzenie Sahasrary.

Do tego potrzebna jest tolerancja, potrzebna jest mądrość i potrzebna jest postawa proroka, którym jesteście, i powinniście mówić jak prorok. Tak naprawdę, musicie się dokształcić. Jak mówi prorok? Jak prorok mówi? To nie jest nieszczere ani udawane, bo teraz jesteście przebudzeni. Jeśli nie jesteście przebudzeni, to wszystko co robicie jest sztuczne. Sahasrara jest siłą kontrolującą, kierującą, rozwijającą, więc aby utrzymać ją w pełnej gotowości do wzrostu i ekspansji, należy obserwować własny wzrost. Nigdy nie usprawiedliwiajcie swoich złych uczynków. Jeśli zaczynacie się usprawiedliwiać, to faktycznie o tym myślicie. Nie mamy czasu myśleć o sobie.

Musimy myśleć o innych, bo inni też są w waszym mózgu; a gdy zaczniecie myśleć o innych, rozmawiać z nimi o ich odrodzeniu się, wasza Sahasrara z pewnością powiększy się i stanie się bardziej wrażliwa. Wrażliwość również wzrośnie, głębia również się pojawi. To tak jak z drzewem, kiedy rośnie, jego korzenie rozprzestrzeniają się bardzo mocno. Więc musicie wyjść ze swojej skorupy i rozwinąć skrzydła. Trzeba porzucić wszystkie małe sprawy. Musicie żyć jak ogromna, wielka osobowość, która musi dawać wsparcie, przewodnictwo, pomoc i przebudzenie tysiącom ludzi. Jeśli ten Dzień Sahasrary we Francji nada nową dynamikę temu krajowi, jestem pewna, że dotrze do myśli ludzi. Odbije się to echem w ich mózgach, ich podświadomość przekaże to ich istocie, a oni zaczną myśleć na nowo. Teraz nastąpią nowe przełomy i ludzie zaczną logicznie zmierzać ku Prawdzie. Dojdą do właściwych wniosków.

Porzucą wszystko, co bezużyteczne i zbędne. Sahasrara jest tronem Ducha, a im większy jest król, tym większy jest tron. Sposób, w jaki traktujecie swojego Ducha, wyraża się poprzez sposób, w jaki macie swoją Sahasrarę. Ponieważ siedem czakr znajduje się w Sahasrarze, stajecie się mistrzem wszystkich tych siedmiu czakr i w ten sposób możecie osiągnąć Realizację, możecie dawać Realizację. I wtedy możecie stać się istotą subtelną. Poprzez świadomy wysiłek, możecie wniknąć w istoty innych, podnieść ich Kundalini i naprawić je. Oświecenie Sahasrary pozwala wam także dostrzec na nowo wszystkie 'sukshmy', wszystkie subtelne rzeczy w atmosferze. Gdy zaczniecie rozwijać się coraz wyżej, będziecie mogli zobaczyć wibracje wokół siebie jako światła. Możecie nie interesować się wieloma rzeczami, ale zdziwicie się, jak bardzo możecie stać się mistrzem w tak wielu dziedzinach. Tak jakby wasz mózg materializował to, czego pragniecie.

I to właśnie obiecał Krishna, który jest w istocie Viratą. Stajecie się więc panem swojego mózgu, ponieważ tak naprawdę panem mózgu jest Duch. Im bardziej zaczniecie skupiać swoją uwagę na Duchu, tym bardziej Sahasrara będzie się powiększać, a światło się rozszerzać i stajecie się potężniejszym Sahaja yoginem. To jest także najważniejsza rzecz dla Boga Wszechmogącego, że zobaczył, dopilnował, że tak się stało, aby mógł na razie odroczyć swój gniew i wściekłość, aby mógł przebaczyć ludziom ich błędy, ich upór i dziecinne wybryki. Niech człowiek powstanie, aby ujrzał chwałę i wielkość swego Ojca. Niech będzie obdarzony taką mocą, by mógł znieść współczucie Boga. Pozwólcie Sahasrarze rozwinąć się do takich wymiarów, w których będzie mogła wykonywać działanie Boskości poprzez swój własny świadomy umysł. Sahasrara ma jedną mantrę - 'Nirmala', należy dbać o jej czystość i nieskazitelność. To jest wasze zadanie – starać się zachować czystość i klarowność. I to z pewnością będzie oznaczać kolejny krok, kolejny przyspieszony skok w nowy wymiar dla znacznie większej liczby istot ludzkich.

To wielka przyjemność być dziś w Paryżu, ponieważ uwaga całego świata powinna skupić się na Paryżu, na Francji, na tym kraju, który naprawdę jest przeklęty, zaniedbany przez wszystkie Bóstwa, ponieważ ludzie naprawdę postępowali bardzo źle. Niech wszystkie Bóstwa osiedlą się w tym kraju, ponieważ na tym jest uwaga, a uwaga, jaką poświęcamy, jest nam przekazywana poprzez Sahasrarę. Aby Sahasrara Francji mogła zostać otwarta, uwaga Francji powinna zostać skierowana ku Duchowi i ku życiu wiecznemu. To bardzo ważny kraj, dlatego zdecydowałam, że ten dzień należy uczcić właśnie tutaj. Teraz odpowiedzialność spoczywająca na francuskich Sahaja yoginach jest o wiele większa. Muszą zmienić swoje metody i styl. Powinni być ludźmi bardzo łagodnymi, delikatnymi i zdrowymi, ale jednocześnie bardzo silnymi Sahaja yoginami, aby gdy inni ich zobaczą, mogli dostrzec w nich tę wyższość. Przed dniem Sahasrary mieliśmy bardzo udaną sesję. Bardzo się cieszę z waszego powodu. Niech Bóg was wszystkich błogosławi.

Teraz błogosławię wszystkie inne ośrodki, które się modliły i modlą, aby dać im bardzo rozwiniętą Sahasrarę, oświeconą, która oddzieli ich od ich małych skorupek. Pozwólmy im się tak bardzo rozwinąć, aż staną się jednością, jednością z całością. Niech Bóg was wszystkich błogosławi.