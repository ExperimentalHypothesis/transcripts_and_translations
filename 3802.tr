Shri Ekadasha Rudra Puja. Faggeto Lario, Como (İtalya), 16 Eylül 1984.

Bu gün Ekadasha Rudra’nın şerefine gerçekleştirilen özel tip bir puja yapıyoruz. Rudra, Shiva’nın, Ruhun yıkıcı gücüdür. Onun karakterinin bir gücü, affetmektir. O affeder çünkü bizler insanız, hatalar yaparız, yanlış şeyler yaparız, baştan çıkarız, dikkatimiz dağılır – bu yüzden de o bizi affeder. İffetimizi lekelediğimizde, ahlaksızca şeyler yaptığımızda, çaldığımızda ve Tanrıya karşı şeyler yaptığımızda, Ona karşı konuştuğumuzda bizi affeder.

O bizim yapaylıklarımızı, kıskançlıklarımızı, şehvetimizi, öfkemizi de affeder. O bizim bağımlılıklarımızı, zavallı kıskançlıklarımızı, kibirimizi ve sahiplenmelerimizi de affeder. O bizim egoist davranışlarımızı ve yanlış şeylere olan bağlanmalarımızı da affeder. Ama her aksiyonun bir reaksiyonu vardır ve O affettiği zaman, kendisinin size büyük bir lütfun işareti verdiğini düşünür ve reaksiyon,  Onun içinde, bu affedilmiş olanların içinden daha büyük hatalar yapmaya çalışan insanlara karşı, bir gazap şeklinde ortaya çıkar.  Özellikle de aydınlanmadan sonra, çünkü aydınlanma öylesine büyük bir kutsamadır ki – ışığınız var ve bu ışık altında, eğer bir yılan tutuyorsanız, o zaman Onun gazabı yükselir çünkü sizin nasıl da aptal olduğunuzu görür.

(Italyan tercüman tereddüt edince, bunun  üzerine Anne yeniden tekrarlıyor)

Söylediğim şey özellikle aydınlanmadan sonrasıdır. O, affedilmiş olan ve kendisine aydınlanma gibi büyük bir şey verilen insanlara karşı daha duyarlıdır. Onlar hala yanlış şeyler yapıyorlar ve o zaman, O çok daha gazap doludur. Yani, denge içinde, affedicilik azalmaya ve hiddet artamaya başlar. Ama O affettiği zaman ve affedilmenin bir sonucu olarak, minnettarlık duyarsınız ve o zaman Onun kutsamaları size doğru akmaya başlar. O başkalarını affetmek için size inanılmaz bir kapasite verir. O öfkenizi yatıştırır, O şehvetinizi yatıştırır, O aç gözlülüğünüzü yatıştırır. Güzel bir çiğ damlası gibi, Onun kutsamaları varlığınız üzerine gelir ve bizler gerçekten de güzel çiçekler oluruz ve Onun kutsamalarının gün ışığı ile parlamaya başlarız.

O, gazabını veya yıkıcı güçlerini, bizi rahatsız etmeye çalışanlara karşı kullanır. O, aydınlanmış ruhları her gün, her noktada korur. Negatif güçler bir Sahaja Yogiye saldırmaya çalışırlar ama bunların hepsi, Onun muazzam koruma gücü ile nötralize edilirler. Onun vibrasyonel farkındalığı ile, bizler doğru yola sevk ediliriz.

Onun tüm güzel kutsamaları, Tevrat’taki Mezmur 23’de tarif edilmiştir, değil mi, bu 23. Mezmur... Tanrı benim çobanımdır. Onun sizinle bir çoban olarak nasıl ilgilendiği tarif edilmiştir.

“23. Mezmur

RAB çobanımdır,  Eksiğim olmaz.

2 Beni yemyeşil çayırlarda yatırır,  Sakin suların kıyısına götürür.

3 İçimi tazeler,  Adı uğruna bana doğru yollarda öncülük eder.

4 Karanlık ölüm vadisinden geçsem bile,  Kötülükten korkmam.  Çünkü sen benimlesin.  Çomağın, değneğin güven verir bana.

5 Düşmanlarımın önünde bana sofra kurarsın,  Başıma yağ sürersin,  Kâsem taşıyor.

6 Ömrüm boyunca yalnız iyilik ve sevgi izleyecek beni,  Hep RAB’bin evinde oturacağım.”

Ama O şeytani insanlarla ilgilenmez, onları yok eder. Sahaja Yoga’ya girip de, hala şeytan karakterlerini taşımaya devam edenler yok edildiler. Sahaja Yoga’ya gelip meditasyon yapmayanları, yükselmeyenleri yok eder ve onlar Sahaja Yogadan atılırlar. Tanrıya karşı homurdananlar ve Sahaja Yogi davranışına uygun şekilde yaşamayanları, O uzaklaştırır. Yani bir güçle korur, diğer bir güçle fırlatıp atar ama Onun yıkıcı güçleri çok fazla ortaya çıktığında, o zaman buna – Ekadasha Rudra aktif deriz.

Kalki’nin kendisi harekete geçtiğinde, Ekadasha Rudra kendisini gösterecektir. Bu yıkıcı gücün dünya üzerinde bulunan bütün negativiteyi yok edeceği ve pozitif olan her şeyi kurtaracağı anlamına gelir. Bu yüzden Sahaja Yogiler için, sosyal yaşamları veya evlilik yaşamları veya Tanrının onların üzerine dökmüş olduğu tüm kutsamalardan tatmin olmak yerine, kendi yükselişlerini hızlandırmaları çok gereklidir. Her zaman görüyoruz, Tanrı bizler için ne yaptı, bizler için nasıl mucizevi oldu ama kendimiz için ne yaptığımızı, kendi büyümemiz ve yükselişimiz için ne yaptığımızı görmeliyiz.

Şimdi, onbir merkezin dışında... Ekadasha’nın anlamı, 11'dir beş tanesi voidunuzun  sağ tarafından gelir ve beş tanesi de voidunuzun sol tarafından.

Sol kanaldandan gelen beş tanesi, eğer yanlış guruların önünde eğildiyseniz veya yanlış kitaplar okuduysanız veya bir şirkette yanlış insanlarla beraber olduysanız veya yanlış yolları izleyen kişilere karşı sempatiniz varsa veya kendiniz temsilcilerden biri olduysanız veya bu yanlış insanların gurusu olduysanız.

Şimdi, eğer yaptığımız yanlış şey her ne ise, bunu tamamen bıraktıysak, bu beş problem çözülebilir. Muhammed Sahibin dediği gibi, siz Şeytanı dövmelisiniz, bu iblis demektir, ayakkabı ile, ama bu mekanik şekilde yapılmamalı, kalpten yapılmalıdır. Sahaja Yogaya gelen pek çok kişi, “babam bu guruyu takip ediyor, baba şu guruyu takip ediyor” diyecektir ve babaları, anneleri, kız kardeşleri, şununla bununla ilgileneceklerdir ve onları bu gurulardan kurtarmaya çalışın, bulaşmış olanları da.

Veya onların bazıları başkalarına bağırır, zorlarlar. Tanıdığım, Benimle birlikte olan Maureen gibi. Ebeveynleri ve kayınları, bu çocuk vaftiz edilmek zorunda dediler  ve Ben ona, bu çocuğu vaftiz edemezsin çünkü o aydınlanmış bir ruh dedim ama o buna karşı gelemedi ve çocuğu vaftiz ettirdi ve çocuk çok komik bir hale geldi – o gerçekten de deli bir çocuk gibiydi. Şimdi, bütün bunları bıraktı ve bu sayede kurtuldu ama diyelim ki onun bir başka çocuğu oldu, o aynı şeyi tekrar yapacaktır, ikinci çocuk çok, çok kötü bir şey olacaktır. Sahaja Yogilerdeki problem şu ki, Sahaja Yoga programlarına her kim gelirse, o kişinin bir Sahaja Yogi olduğunu düşünürler, bu böyle değil.

Çok güçlü bir duyarlılığınız olması gerekse de veya bunu bedeninizde hisetmişseniz de veya aklınızda, siz Sahaja Yoganın ne olduğunu anlamalısınız. Hala negatif olan bir kişi, çok çok güçlü bir şekilde negatif olan diğer bir kişi tarafından her zaman cezb edilir ve o diğer kişinin çok güçlü bir şekilde negatif olduğunu anlamaz ve etkilenir. Böylesi şartlar altında, böyle bir kişi,  negatif olan kişi tarafından vurulur ve Shiva onu koruyamaz.

Kişi, deli olsa da, onda yanlış olan bir şey olsa da, akrabanız veya herhangi bir şey olsa da, negatif olan kimseye karşı sempati duymamalıdır. Hiç bir şekilde sempati olmamalıdır, aksine bu kişiye karşı duyulan bir tür öfke olmalıdır, bir tür kendini ondan ayırma, öfkeli şekilde bir ondan bağımsız olma ve öfkeli kendini ayırma olmalı, bu sadece sizin öfkeli olmanız gereken zamanda olmalıdır. Ama Ben, çok iyi Sahaja Yogiler için öfke duyan ve son derece negatif olan kendi kocaları veya karıları için öfke duymayan insanlar gördüm.

Yani Ekadasha Rudra bu beş tarafta harekete geçtiği zaman, demeliyiz ki, o sağ tarafa gidiyor çünkü bu sol taraftan gelir ve sağ tarafa doğru gider, sonra da kişi egosu ile hareket ederek negatif olmaya başlar.

Böyle bir kişi, bir durumu şöyle ele alabilir ve “ben şöyle şöyle bir Sahaja Yogiyim, ben böyleyim, bizler şöyle yapmalıyız ve bizler böyle davranmalıyız” der ve insanları zorlamaya başlarlar. Onlar her şeyi yapabilirler ve bazı sıradan veya yarı pişmiş Sahaja Yogiler onun anlamaya çalışabilirler ama onları çoğu, “bu adam artık dışarı çıkıyor, şimdi o dışarı çıkma yolunda”, şeklinde olanı bileceklerdir.

Yani tüm bu şeyler, bu sol kanalın  gelişmemesine yol açar veya ona diyebiliriz ki, başın üzerinde, medha’nızın sağ el tarafında, bu tabaka, beyin tabakasına Sanskritçe medha denir.

Şimdi sağ kanal olan birisini problem, insanların sahip oldukları, “Ben kendim büyük bir guruyum” fikrinden gelir.  Sanki onlar büyük gurularmış gibi Sahaja Yoga konusunda da vaaz vermeye başlarlar. Her programda büyük konuşmalar yapan ve asla Benim bantlarımın dinlenmesine veya bir şeye izin vermeyen bazı insanları biliyoruz. Onlar, şimdi artık kendilerinin uzman olduklarını düşünürler.

Sonra bazıları der ki, şimdi o kadar büyük insanlar olduk ki, tuzlu su yapmamıza veya bir şeyler yapmaya ihtiyacımız yok, meditasyona gerek yok – böyleleri de var ve sonra, bu günah asla bize dokunmaz, şimdi biz Sahaja Yogiyiz, bizler çok büyük evrimleşmiş ruhlarız, diyen bazıları da var.

Ama bunların en kötüleri, adımı atarak, “Anne böyle söyledi ve ben size anlatıyorum çünkü Anne bunu söyledi” diyerek Benim asla söylemediğim böyle bir şeyi, tüm sahtelikleri söyleyenlerdir.

Sahaja Yoganın parasını kullanan ve bu şekilde Sahaja Yogayı sömüren, onları sömüren Sahaja Yogilerde var bazen ve böylesi kişiler çok uğursuz olurlar. Böyle şeyler yapmayı deneyen herkes, yüz karası ile Sahaja Yogadan çıkarılacaktır. Ama kişi asla böyle birisinin yanına gitmemelidir, böyle bir kişi ile işi yoktur, ona sempati duymaz. Çünkü bu uğursuzluk, her derecede herkesi incitecektir, bu yüzden de böyle insanlardan uzak durmak daha iyidir.

Bu on Ekadasha, bir kişinin içinde geliştiğinde, böyle bir kişi kesinlikle kanser veya tedavi edilemeyen korkunç hastalıklardan birine yakalanır. Özellikle de burada aktif olan, Virata’nın çakrası olan, kolektivite olan onbirinci ile, bu etkilendiği zaman, böyle bir kişi bu hastalıktan kurtulamaz.

Ama bunların dışında, beş tanesi bile toplansa, varsayalım, Mooladhara ile veya Agnya ile, o zaman onlar çok ciddi tipteki pis bir hastalığa yakalanırlar. İşte bu yüzden Ben size her zaman Agnya çakranıza dikkat edin diyorum çünkü bu en kötü şeylerden birisidir. Bir kez Ekadashalarla bir araya gelmeye başlarsa, ekadashaların bir kısmıyla, o zaman bu kişiye her şey olabilir, korkunç bir kaza ile karşılaşabilir, birileri aniden ona saldırabilir, birileri tarafından öldürülebilir. Sağ Agnyası ve bu Ekadashalarıdan her hangi birisi de, sağ veya sol, olan birisine her şey olabilir.

Bu şu anlama gelir, bunlardan beşi, eğer onlar beş taneden herhangi birisi iseler, eğer Agnya çakra ile bir araya gelirlerse, Tanrının koruma gücü minimumdadır. Bu yüzden de Agnya çakranızı iyi durumda tutun, şimdi Ben konuşuyorum, şimdi Beni sürekli olarak seyretmelisiniz, bunda düşüncesiz farkındalık vardır ve Agnya çakra sakinleşir.

Ama sürekli olarak oraya buraya dikkat koymayın. O zaman şunu fark edeceksiniz ki, yavaş yavaş dikkatiniz düşüncesiz farkındalık içinde nötralize olacaktır ve hiç bir şey için endişe etmeyeceğiniz bir şekilde dikkatiniz sabitlenecektir.

Düşüncesiz farkındalıkta hiç kimse size dokunamaz, bu sizin kalenizdir. Meditasyonla kişi düşüncesiz farkındalığı oturtmalıdır, bu sizin daha yükseğe çıktığınızın işaretidir. Pek çok kişi meditasyon yapar ve der ki, “Tamam, Anne, biz yapıyoruz”. Mekanik şekilde yaparlar ve “Ben bunu yaptım, ben bunu yaptım ve ben bunu yaptım” derler ama düşüncesiz farkındalığa ulaştınız mı, minimumun minimumuna? Başınızdan gelen serin esintiyi hissettiniz mi? Aksi halde, eğer bir şeyleri mekanik şekilde yapıyorsanız, bunun size veya hiç kimseye bir yararı olmayacaktır.

Yani, aydınlanmadan sonra, çok iyi korunduğunuz kadar, tüm kutsamalara ve büyük bir geleceğe sahip olduğunuz kadar, aynı zamanda tamamen yok edilme ihtimaliniz de vardır.  Söylemeliyim ki, bir karşılaştırma vermek için, siz tırmanıyorsunuz ve herkes tırmanmanız için sizi destekliyor, elinizi tutuyorlar ve onlarla korunduğunuz, yukarıya doğru çekildiğiniz pek çok şey var, yanlışlıkla aşağıya düşme ihtimali de yok ama Gerçekle ve Sevgi ile olan bağlarınızı ortadan kaldırmaya çalışırsanız ve sürekli size destek vermeye çalışan insanlara vurursanız o zaman büyük bir yükseklikten, daha da büyük bir yükseklikten aşağıya düşersiniz. Demek istiyorum ki, daha yükseğe çıktıkça, daha büyük düşersiniz ve daha büyük bir güçle aynı zamanda çok daha derine.

Ama tüm çaba Divine tarafından gösterildi, bütün destek size verildi, bütün özen gösterildi, – buna rağmen, bu yükseklikten düşmek istiyorsanız, bu çok tehlikelidir. Ama Ekadasha Rudra bu zamanda, böyle bir zamanda, birileri Sahaja Yoga nedeniyle size zarar vermeye çalışırsa, Sahaja Yogada olduktan sonra, o zaman sizi öyle kötü vurur ki, saldırı geniş çaplı olur ama ailede az sayıda kişi bile Sahaja Yoga işi yapıyorsa, bütün aile korunabilir, korunabilecektir ama ailenin sürekli olarak Sahaja Yogilere karşı olması ve  onları rahatsız etmeye çalışması durumunda, aile çok kötü bir şekilde tamamen yok edilebilir.

Bu Ekadasha Rudralar, size söylediğim gibi Void’den çıkarlar. Yani, diyebiliriz ki, yok etme kısmı esas olarak Void’den gelir ama bunlar Mahavishnu olan, Lord Jesus Christ olan, tek bir kişiye verilen güçlerdir. Çünkü O tüm evrenin desteğidir. O, Omkara’nın kişileşmesidir. O vibrasyonların kişileşmesidir. Bu yüzden O kızdığı zaman, Evren kırılmaya başlar. O, her atoma, her moleküle ve her insana, yaşayan ve yaşamayan her şeye nüfuz eden Annenin gücünün kişileşmesi olduğu için, bir kez rahatsız edilirse her şey risk altına girer. Bu yüzden isa’yı memnun etmek çok önemlidir.

İsa dedi ki, “sizler küçük çocuklar gibi olmalısınız”. Bu, masumiyet, kalbin saflığı Onu memnun edebilmenizin en iyi yoludur. Batıda olduğu kadar, özellikle de, beyinleri çok fazla geliştirmiş kişiler, kelimelerle oynamaya çalışırşar ve onların ne yaptığını kimsenin bilmediğini düşünürler. Bu tür kimselerin hepsi bilmelidirler ki, yaptığınız her şeyi Tanrı bilir. Eğer kalbinizde temiz değilseniz, sanki kendisi çok iyi bir Sahaja Yogiymiş gibi davranan herkes için, bu çok tehlikelidir. Bu gibi kimseler posses değildirler ne de şatlanmaları vardır onların, ne de egoistlerdir ama çok kurnaz ve akıllı kimselerdir ve kesinlikle ne yaptıklarının farkındadırlar. Ama posses olmuş insanlarda vardır ve o zaman onlar bunda, kendi kendilerini yok etmeye, ağlamaya, sızlamaya, her tür şeyi yapmaya çalışırlar. Kimileri vardır ki, eğer kendi kendilerini incitirlerse veya bazı sıradışı şeyler yaparlarsa Tanrının mutlu olacağını düşünenlerdir ve onlar üzücü şekilde yanılıyorlar.

Eğer Sahaja Yogadan neşe duymuyorsanız, o zaman şunu bilmelisiniz ki, sizde yanlış olan bir şeyler vardır.

Eğer Sahaja Yogada mutlu değilseniz, o zaman şunu bilmelisiniz ki, kesinlikle sizde yanlış olan bir şeyler vardır.

Eğer Sahaja Yogilerin arkadaşlığından neşe duymuyorsanız, o zaman şundan emin olun ki bir şeyler sizde yanlıştır.

Eğer gülemiyor ve Tanrının büyüklüğünü kavrayamıyorsanız o zaman şunu bilmelisiniz ki, sizde yanlış olan bir şeyler vardır.

Eğer hala negatif insanlar ve onların problemleri için endişe ediyorsanız o zaman bir şeyler sizde yanlıştır.

Eğer negatif insanlara sempatiniz varsa o zaman bir şeyler sizde yanlıştır.

Ama negatif olan için ve Sahaja Yogaya karşı olan bütün negativiteye karşı öfkeniz varsa, o zaman siz oradasınız.

Bu şeyler olgunlaştığında ve o zaman kendiniz Ekadasha Rudra’nın kendisi olduğunuzda, sizi aşağılamaya çalışacak veya sizi incitmeye çalışacak olan herkes çökecektir. Bu, Beni aşağılamaya çalışmış olan veya Beni incitmeye çalışmış olan veya her ne yaptı ise, pek çok kişiye oldu ve bazen onlar için oldukça endişeleniyorum.

Yani kişi Ekadasha olacağı bir şekilde olmalıdır. Hiç kimse böyle insanlara dokunamaz ama böyle bir kişi şefkat ve affedicilik doludur. Bunun bir sonucu olarak Ekadasha çok daha hızlı hareket eder. Daha fazla şefkat duyarsanız, daha kuvvetli Ekadasha olur. Siz daha kolektif oldukça, daha fazla Ekadasha harekete geçer.

Pek çok kişinin dışladıklarına geri dönme alışkanlıkları vardır ve “Oh, evde kalsak daha iyi ve bu doğru” derler ama onlar neyi kaçırdıklarını bilmiyorlar. Başkaları ile deneyimleriniz her ne olursa olsun, sizler beraber kalmalısınız, her zaman programlara katılın, liderlik edin, bununla ileri gidin, çalışın, bin kat kutsanırsınız.

Ekadasha Rudra, tüm güçlerdir, demeliyim ki, yıkmanın, bir arada olmasıdır. Shri Ganesha’nın yıkıcı gücüdür. Bu, Brahma, Vishnu, Mahesha’nın yıkıcı gücüdür. Bu Anne’nin yıkıcı gücüdür. Ganesha’nın yıkıcı gücüdür ve bunlardan dördü,  Bhairava, Hanumana, Kartikeya ve Ganesha’dır.  Aynı zamanda Sadashiva ve Adishakti’nin güçleridir. Tüm enkarnasyonların bütün yıkıcı güçleri Ekadashalardır.

Sonuncusu ama en az olanı değilse de, Hiranyagarbha’nın yıkıcı gücü, Kolektif Brahmadeva’dır ve bu güç harekete geçtiği zaman, her atom patlar, bütün atomik enerji, yıkıcı bir güce döner.

Bu nedenle, tam olarak toptan yıkıcı olan güç Ekadasha Rudra’dır. Bu son derce güçlüdür, patlayıcıdır ama bu güç kör değildir. Çok ayırt edicidir ve son derece incelikle örülmüştür. Tüm iyi noktaları o muhafaza eder ve yanlış şeylere saldırır ve doğru zamanda, doğru yere vurur, direkt olarak, arada kalan ve  iyi olan hiç bir şeyi vurmadan.

Ekadasha’nın bakışı, birisinin üzerine düşer, deyin ki, örneğin, Tanrısal veya pozitif bir şeyin arasında, o zaman pozitif olana nufüz eder, pozitif olanı incitmeden negatif olanı vurur. Birisini serinletir ve bir diğerini yakar.  Dondurmak değil, dondurmaz, serinletir. (Güler)

Yani bu öylesi bir özen ve öylesi bir incelikle çalışır ki ve müthiş şekilde keskindir ve çok acı vericidir. Bu bir vuruşta boynu kesmek gibi değildir, yavaş yavaş ilerler.

Öğrendiğiniz tüm korkunç işkenceler veya işittiğiniz ifadeler sadece Ekadasha’nındır. Örneğin, kanser vakasını alın. Kanserde, burun gider, dil gider sonra gırtlak gider sonra her şey gider, birbiri ardına, korkunç bir acı ile giderler.

Örneğin cüzzamı ele alın, cüzzamlı parmaklarını hissedemez, onlar bunu hissedemezler, yani, sıçan falan onların parmaklarını yese onlar bunu hissedemezler, bu şekilde parmaklarını kaybetmeye başlarlar, işte bu şekilde Ekadasha insanları yer, yiyip bitirir.

Ama Babanın bu gazabı, iş kendi çocuklarına geldiğinde çok yumuşak olabilir ve çok tatlı olabilir. Anne hakkındaki öykü,  – bir keresinde O çok öfkelendi, Ezeli Anne ve çok kızgındı. Ekadasha gücü ile tüm dünyayı yok etmek istedi. O bu moda girdiği zaman, Baba’nın kendisi , Onun birazcık fazlaca kızdığını hissetti. Bu nedenle O yok etmeye başladığı zaman, Anne sağa sola gidiyordu. Baba ne yapacağını bilemiyordu, bunun üzerine Onun çocuğunu aldı, bu bir Sahaja Yogiyi temsil ettiği anlamına gelir, İsa’yı temsil ediyor diyebilirsiniz veya Onun bu yüce çocuklarından birisini aldı ve çocuğu Annenin ayağının altına koydu. Ayağını basacağı zaman, aniden ayağının altında kendi çocuğunu gördü ve Onun öylesine büyük olan dili dışarıya çıktı ve durdu. Dengelenme ama bu sadece bir kez oldu. (Shri Mataji güler)

Ekadasha Rudra’dan sonra, nihayet tam yok ediş, son toptan yok ediş gerçekleştiğinde, bu Sadashiva’nın öfkesi vasıtası ile gelir.

Şimdi Ekadasha Rudra’nın nasıl hareket ettiğini ve Sahaja Yogilerin kendilerinin nasıl Ekadasha Rudra olmaları gerektiği gördük.

Bu gücü geliştirmek için, kişi inanılmaz bir bağımsız olma gücü geliştirmelidir, bağımsız olma gücü, negativiteden bağımsız olma. Örneğin, negativite çok yakınınızdaki kişilerden gelebilir, erkek kardeş, anne, kızkardeş, arkadaşlardan gelebilir, akrabalardan gelebilir. Bir ülkeden gelebilir, politik fikirlerinizden, ekonomik fikirlerinizden gelebilir, bunun gibi şeylerden. Kendinizi herhangi bir şeyle yanlış özdeşleştirmeniz, Ekadasha Rudra gücünüzü yok edebilir.

Bu yüzden, sadece “ben Sahaja Yogaya teslim oluyorum ve ben bir Sahaja Yogiyim” demek yeterli değildir. Akli olarak da Sahaja Yoganın ne olduğunu bilmelisiniz. Onun için, akıllıca Sahaja Yoganın ne olduğunu anlamalısınız. Çünkü, özellikle de Batıda insanlar aşırı akıllılar ve eğer Sahaja Yoganın ışığı onların akıllarına girmezse, asla bağımlılıklarınızın hakkından gelemezsiniz.

Bu Sahaja Yoga hakkında çok fazla konuşun veya bu konuda konuşmalar yapın demek değil ama akli olarak da Sahaja Yoganın ne olduğunu anlamalısınız.

Ekadasha Rudra puja yapmalıyız diye istekte bulunulan özel bir gün, bu gün ve bu, Tanrı adına takip edilen her tür sahte dini tarikat ve sahte guru için ve sahte dinler için.  Aydınlanmadan bahsetmeyen ve aydınlanmaya ulaşmayan ve Tanrı ile bağlantıda olmayan her din, sahtedir.

Bu tür her şey sadece inançtır ve Tanrıdan bahseder ama Tanrı ile bağlantısı yoktur, bunlar gerçek bir din olamazlar. Tabii ki, bu insanlara denge verir ama bu dengeyi vermekte, eğer insanlar para üzerine yaşıyorlarsa ve paranın getirdiği refahtan keyif almaya çalışıyorlarsa, o zaman bu çok daha düşük seviyede bile bir din değildir.

Bir denge gibi, bakın, din başta size denge vermelidir ama bu dengede, “sen dengeli olmalısın ama bunun için de bana para ver, bana para vermek zorundasın, cüzdanında ne varsa ver, her şeyi ver”, dedikleri zaman, bu denge olamaz, bunda Tanrının kutsamasının en küçük işareti bile yoktur. Veya sizi enkarnasyon dışında herkesin önünde eğilmeye iten her din, din değildir. Bu kesinlikle sahte olan başka bir şeydir.

Gerçek din size denge verir ve her zaman yükseliş hakkında konuşacaktır ama sizden para istemeyecektir veya bir kişiyi size, hürmet edilecek yüce bir şey gibi göstermeyecektir. Bunlarla, biz gerçek şeylerle, negatif ve sahte şeyleri ayırt etmeyi öğrenmeliyiz.

Vibrasyonel farkındalığınız veya aklınız sayesinde bu ayırt ediciliği bir kez geliştirdiğinizde, kendi kendinizi kontrol edersiniz ve sonra olgunluğunuzu oturttuğunuz zaman, siz Ekadasha gücü olursunuz.

Bu gün, hepinizi  Ekadasha Rudra gücü olmakla ve sizi bu konuma getirecek olan içtenliği geliştirmekle kutsuyorum.

Tanrı sizleri kutsasın.

H.H. Shri Mataji