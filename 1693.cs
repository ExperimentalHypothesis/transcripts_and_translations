Šrí Ádi Šakti púdža: Emoční inteligence, 02/07/2000 (nekontrolováno), Nirmal Nagari, Canajoharie, USA

Dnes jsme sem přišli vykonat Ádi Šakti púdžu. Již jsem vám vyprávěla o Ádi Šakti, o tom, jak musela na tomto světě vyřešit mnoho věcí – nejprve stvořit a pak evolučním procesem zformovat lidské bytosti. Poté je utěšit. Pak jim radit. Tolik lidí sem na Zemi přišlo právě proto, aby radili. Říkali, co je špatné, co je správné, co bychom měli dělat, co bychom neměli dělat, co je sebeúcta a co je povinností lidské bytosti jako nejvyššího tvora. Tolik jich přišlo na tuto Zemi. Jeden po druhém přicházeli do všech zemí a jejich rady utvářely náboženství. Samozřejmě vidíte ten chaos v náboženstvích, a tak byl jejich život promarněn tím, že formovali náboženství za náboženstvím, díky čemuž se jen lidé rozdělili, rozdělili se do té míry, že se navzájem nenávidí. Pokud se někdo narodí v náboženství X, nenávidí člověka, který vyznává náboženství Y. Zatímco ti, kteří přišli jako rádci, hovořili o naprosté jednotě, naprosté jednotě lidského rodu, lidský mozek ve své svobodě dělal různé špatné věci a vytvořil zemi nebo můžeme říct celý svět naplněný spoustou problémů vyplývajících z náboženství. Jak je možné, že vás náboženství nutí někoho nenávidět? Náboženství je tu od toho, abychom pochopili lásku, abychom absorbovali lásku a milosrdenství. Takže třetí věc, která se musela udělat, je úkol Ádi Šakti, což je Kundaliní v nás. A díky jejímu probuzení jsme získali čisté vědění, absolutní vědění. Čisté vědění, které nelze zpochybnit. Je absolutní! Cokoliv po realizaci poznáte, je absolutní. Pokud tohle víte, pak musíte pochopit, že se všechno musí sjednotit. Nemůžete vést boje a nemůžete nikoho zabíjet. Pokud se to stane, všechny problémy světa budou vyřešeny. Takže první věcí – spásou, což je kvalita Ádi Šakti, bylo vykoupit lidi ze všech jejich špatných představ o druhých. Zaprvé, jak víme, máme šest nepřátel. A dokud těchto šest nepřátel nepřemůžeme, nemůžeme být zbožným člověkem. Tak se to říká, ale ve skutečnosti jsou všechna náboženství založena pouze na tom, že těchto šest nepřátel, které máme v sobě, prosperuje. Když tohle jasně uvidíte, začnete hledat, začnete upřímně hledat pravdu. A zjevení pravdy, absolutní pravdy, může přijít pouze skrze váš vývoj, skrze vaši nápravu, že se stanete člověkem, který zná pravdu. Pro to je důležitý vzestup Ádi Šakti ve vás, což je vaše Kundaliní. A když se toto uskuteční, automaticky odhodíte všech těchto šest nepřátel, které máte. Stanete se krásnou lidskou bytostí. Stejně jako lotos, když je v počáteční fázi klíčení, vypadá jako všechna ostatní malá zvířátka nebo malé, dá se říct, velmi malé špinavé věci, které jsou v rybníce. A pak, jakmile začne vyrůstat, vycházet z té hrozné vody, stane se z něj takový krásný květ, vztyčí se a otevře. Stejně tak sahadžajogín, i když žije spolu se všemi těmi hroznými věcmi, které se dějí, ale kvete jako lotos. Nemá všechen ten hmyz, všechnu tu špínu a nečistoty oné vody, ve které žije. Nasává jen čistou vodu a zbytek tam zůstává tak, jak je. Takže to, co ve vás zůstalo, je jen čistota, krása a vůně, jako lotos. Pak už není problém s tím, že by vás napadali všichni ti malí, drobní tvorové ve vodě nebo všechny ty špinavé věci, které jsou ve vodě. A tohoto stavu, kterého jste nyní dosáhli, jsem velmi ráda, že ho dosáhlo tolik lidí v Americe. Což je velmi velké požehnání, protože Amerika je vedoucí zemí v mnoha ohledech. Dá se říct, že vydělala spoustu peněz. To ale není kritérium, že jste se stali velmi dobrým sahadžajogínem. To, co získáte, je spokojenost, uspokojení, že se těšíte z toho, co máte vy a co mají ostatní. A druhá věc, která se vám stane, je, že se stanete absolutně kolektivními. To se musí stát. Ale stále zjišťuji, že lidé nepochopili význam kolektivity. Například rodina je zde velmi, velmi slabá. Rodina, která vznikla přirozenými vztahy, není tak respektována, jak by měla být. Vše je založeno na penězích, takže se lidé začnou hádat, bojovat, a dokonce se i zabíjet. Základem rodiny je láska a milosrdenství. Ti, kdo to nemají, nemohou mít dobré rodiny. Dokonce i mezi sahadžajogíny jsem občas viděla, že někteří lidé, kteří vydělávají peníze, kteří jsou vzdělaní, se někdy dívají svrchu na lidi, kteří na tom nejsou tak dobře. Nebo třeba k hospodyním, které pracují v domácnosti, starají se o děti, budují rodiny, se nechovají s takovou úctou, jako se chovají k sekretářkám v nějaké organizaci. Nevím, proč se v ženách objevuje tento druh chlapského chování. Proč by si měly myslet, že jsou něco vyššího než ženy, které tvrdě pracují v domácnosti, vaří, starají se o děti, nesou veškerou tíhu společnosti. To je něco, co podle mě v Americe a také v západních zemích velmi chybí. Když se peníze stanou důležitými, když jsou důležité peníze, pak není respektován princip Lakšmí. Což je velmi překvapivé. Peníze jsou součástí požehnání Lakšmí, ale Gruha Lakšmí, neboli hospodyně, není respektována. A řeknu vám, že se kvůli tomu mohou stát velmi špatné věci. Můžete pracovat, můžete být vzdělané, ale měly byste se umět postarat o svou rodinu a postarat se o její pohodlí a o její jednotu. Místo toho si vzdělané ženy, já jim říkám mužatky, vzdělané ženy si myslí, že jsou něco vyššího, což se hluboce mýlí. V žádném případě není muž výše než žena. Takže tento druh nerovnosti, který existuje, a když si člověk začne myslet: „My vyděláváme. My jsme vzdělané,“ tak to jsou opravdu mužatky, to musím říct. Ale ženy, které s láskou pracují velmi tvrdě v domácnosti, starají se o děti, o rodinu, nejsou v žádném případě méně než tyto osoby, které pracují v kanceláři. Takové ženy tedy musí být respektovány svými manžely, muži, členy rodiny – a nejen to, ale všichni sahadžajogíni musí respektovat takové ženy, které vykonávají tak těžký úkol. Byla jsem ženou v domácnosti a vím, co znamená vést domácnost, starat se o děti, starat se o úplnou koordinaci a dohlížet na peněžní výdaje, pokud jsou omezené. Tohle ego musí pryč. Onehdy přišla jedna paní kvůli rozhovoru a zeptala se mě: „Jak to, že jste v tomto mužském světě tak vážená?“ Mužský svět – opravdu jsem se smála. Nechápu, proč si myslí, že tohle je mužský svět. Mohou existovat bez žen? Ale její otázka mě ohromila, protože řekla: „Dokonce i ve vězení k vám mají zločinci takový respekt, jak je to možné? Jak mohou mít tolik respektu vůči ženě?“ Řekla jsem: „Nechápu jednu věc, copak zločinci nemají matku?“ Jsou to všechno muži, copak nemají matku? Všichni mají matku a té matky si váží. To by měl člověk vědět, že žena je mnohem důležitější než muž, co se dětí týče. Ale viděla jsem, že i některé dámy, které si myslí, že jsou velmi schopné, se snaží všechno řídit a vytvářejí problémy. Úkolem matky není řídit. Jejím úkolem je milovat, poskytovat milosrdenství, a to je vlastnost žen, která se v těchto západních, takzvaně vyspělých zemích ztrácí. Je to velmi nebezpečné. Osobně si myslím, že pokud se něco takového stane, rodiny budou zničeny. Nikdo nebude mít úctu k ženě, která se stará o rodinu. A ona je v rodině víc než premiér, řekla bych, a má být respektována a chápána. Dnes považuji za důležité říct, že byste všichni měli pochopit hodnotu žen v domácnosti. Být ženou v domácnosti je obrovská práce. Prošla jsem si tím a vím, co to je. Pokud se ženě v domácnosti nedostane úcty, nebude se ani starat o děti. Děti jsou občané zítřka. Kdo je bude opatrovat? Kdo je bude vychovávat? Všechny tyto mužatky někdy ani nemají děti, takže netuší, jaké problémy jsou s dětmi. Alespoň ty, které řeší problémy svých dětí, musíte pochopit jejich zodpovědnost. To je velmi, velmi důležitý bod, v němž se všechny západní společnosti hroutí, protože v jejich kultuře není místo pro matku. Ženy by se tedy neměly cítit v žádném případě méněcenné, pokud jsou matkami a starají se o domácnost. Neměly by se cítit méněcenné vůči nikomu, kdo si myslí, že je něco velkého. V podstatě je třeba rodiny zlepšit. Tato kolektivita musí fungovat především v rodině. Děti mají být řádně opečovávány. Mají být řádně vychovávány. V dnešní době víte, co se děje s dětmi. Když o tom čtu, jsem opravdu šokovaná, že se s dětmi zachází, jako by to byla nějaká nechtěná věc. Nevěnuje se jim žádná pozornost. Nakonec se z dětí stanou narkomani, tuláci nebo cokoliv jiného, protože jsou tolik, tolik zanedbávané a je tu tolik nenávisti vůči dětem. Člověk si tedy musí především pamatovat, že pro dobro kolektivity se musí starat o své děti. A nejen to, ale s láskou a soucitem, ne jako někdo, kdo se snaží být despotou, ale jako člověk, který je zdrojem radosti a milosrdenství. V jedné ze svých přednášek jsem mluvila o emoční inteligenci. To je to, co bychom si měli snažit osvojit. Emoční inteligenci, to znamená inteligenci, která je založena na emocích. Dokud se nestaneme emočně inteligentními, naše společnost se nemůže zlepšit. Při emoční inteligenci vám záleží na druhých a baví vás starat se. Vše děláte pro druhé s velkým emočním porozuměním. Ne pro jedno dítě, ne pro jednoho syna, ale vůči všem musíte být emočně inteligentní. Některé děti se takové narodí, ale některé se takovými musí stát, aby byly emočně inteligentní. Protože pokud jsou matka a otec zaměření na peníze, velmi sobečtí, nedovolili by svému dítěti, aby něco dalo druhým. Takže z takového dítěte vyroste velmi směšný typ člověka a nikdy pro nikoho nic neudělá, dokonce ani pro svou zemi. Proč by mělo? Všechno pro sobectví. Takoví lidé se pak vrhají do korupce, vrhají se do všech možných věcí, které jsou jen sobeckým postojem. Nyní mluvíme o kolektivitě. V kolektivitě pracujeme pro druhé. Baví nás pracovat pro druhé. Rádi dáváme věci druhým, ne sobě, protože vaše děti budou také stejného druhu a budou se starat jen o sebe. Tuto emoční inteligenci je třeba vnést do našeho života. Jsme v našem životním vzorci, který máme, jsme emočně inteligentní, nebo jsme jen inteligentní či emoční? Obojí je špatně. Pokud jste pouze inteligentní, můžete se stát velmi suchopárným člověkem. Možná máte jen pár přátel, možná je nemáte a vždy se budete snažit zachovat si odstup od kolektivu. A pokud jste emocionální, budete připoutáni jen k jedné osobě, k jednomu dítěti, k jednomu člověku, k někomu, dokonce i ve společnosti. Bez jakéhokoliv důvodu. Proč? Proč jste připoutáni k jedné osobě? Proč se staráte jen o jednu osobu? Všichni takoví lidé se dostanou do tak hrozné hry. V politice, jak jste teď viděli, se lidé snaží pomáhat vlastním synům a vlastním dcerám a tak dále. A my Indové jsme takovou citovou náklonností hodně trpěli. Podle etiky je emoční inteligence nejvyšší kvalitou, prostřednictvím které se věnujete druhým, staráte se o druhé, o každého a stáváte se velmi, velmi kolektivními. Výlučnost je další módou, která je velmi nešťastná, je to exkluzivita, protože nechcete být jedním z davu. Chcete být výluční. Měli byste být výluční v emoční inteligenci, ne v jiných věcech. To je to nejlepší, co můžete mít. Souhlasím s tím, že jsem jen žena a jen matka, ale to, co mám, je opravdu emoční inteligence, celý oceán, a na základě toho znám každého, rozumím každému. A všechna tato práce byla vykonána díky této vlastnosti v mé hlavě. Nejsem připoutaná k jedné osobě ani k jednomu stylu. Ať řeknete cokoliv, mohu to pochopit, protože jsem na úrovni, kdy mohu rozumět všemu, co děláte. Abyste toho dosáhli, snažte se rozvíjet emoční inteligenci. Tady děti ani nedají někomu hračku, aby si s ní pohrál. Dokonce i matka je taková, otec je takový, nesmírně sobečtí: „Musíme mít své vlastní, víte, všechno by mělo být vlastní.“ Tohle musí odejít. Tohle musí zmizet, zejména od Američanů, protože jsou vedoucím národem v tomto druhu sobectví. Jakého sobectví se dopustili, nemusím vypočítávat, ale vy to víte. Jděte a zeptejte se lidí v Kanadě, Mexiku, Peru, všude, oni vám řeknou. Nestydí se za to, že jsou sobečtí. Nestydí se za to, že jsou vykořisťovatelé. Nikdo jim to ani nemůže říct, protože si myslí, že jsou velmi bohatí lidé. Ale všechno to bohatství jim nedá radost ze života. Radost ze života je pouze v emoční inteligenci. Když ji nemáte, tak je vše velmi suché. Život se stane velmi podivným, nesnesitelným, hrozným, a dokonce i rodina se rozpadne, pokud v ní není emoční inteligence. Znám tolik žen, které měly tři manželství, pět manželství. Nechápu, jak to mohou zvládnout. Ale zvládly to právě díky tomuto nedostatku emoční inteligence. Je to něco, co je smyslem dávání. Není to tak, že byste něco obětovaly, to ne! To je také další myšlenka, že to musíme snášet – nic takového. Podívejte se na Kristův život, dal svůj život! Proč? Proč to musel udělat? Za Ním stála Pravda. Když máte při sobě Pravdu, světlo Pravdy, zdroj Pravdy, sílu Pravdy, stáváte se emocionálně inteligentními. Chápete, že když něco opravdu milujete, musíte podstoupit všechny druhy obtíží. Musíte snášet spoustu nesmyslů. Vím, že je to příliš tvrdé, ale říkala jsem si, že u příležitosti této speciální púdže bych měla říct něco o rodinném životě. V našich ašrámech nebo na našich programech nebo kdekoli jinde bychom měli mít na paměti tento bod: „Máme tuto emoční inteligenci, když se snažíme mluvit o Sahadža józe?“ Proč musím být všude, abych k nim mluvila? Proč je to potřeba? Můžete k nim mluvit vy. Pokud máte tuto emoční inteligenci, každý vám bude naslouchat. Proč ne? Není nutné, abych všude jezdila a mluvila. Kolik zemí mohu navštívit? A reakce je tak krásná a milá. Je to velmi překvapivé. Třeba v takové zemi, jako je Benin, tam jsou všichni muslimové, všichni černoši – všichni se stali sahadžajogíny. Devět tisíc lidí. Jak bych to mohla zvládnout? Jen si to představte. Devět tisíc lidí za vámi přišlo! Pak také další země, které jsem viděla. Právě to je síla emoční inteligence, která dokáže zaujmout srdce lidí. Můžete mít jakýkoliv majetek, peníze, všechno, lidé si vás budou ošklivit. Dobře. Takže můžete říct: „Co je na tom špatného?“ Co je špatného na tom, že ubližujete tomu největšímu, tedy člověku? A politici jsou hrozní, jak se říká. Proč? Protože nemají žádnou emoční inteligenci. Také úředníci působí velké potíže, protože nemají žádnou emoční inteligenci. Všichni tito lidé postrádají tuto jedinečnou vlastnost – emoční inteligenci. Pokud je vaše země velmi pokroková, musím říct, že musíte udělat pokrok v emoční inteligenci. Díky tomu mají filantropy, já vím. Američané jsou známí jako filantropové. Ale za tím je to, že chtějí mít moc. Chtějí pomocí těchto peněz ovládat lidi. Není to emoční inteligence, oni prostě chtějí ovládat. Když založí nějakou charitu, tak jenom proto, aby měli velké jméno v televizi, nebo aby měli velmi velkou reklamu: „Ó, zde...!“ A pak se všude pohybuje jako bos. Použijí nepatrnou část svých peněz, nepatrnou část svého majetku, a udělají kolem toho takový povyk, protože chtějí všechno zpeněžit... Jste sahadžajogíni. Musíte vysílat vlny emoční inteligence. Musíte vysílat lásku do celého světa. Musíte ukázat, jak můžete díky lásce vyhrát. I to je možné, pokud nejste příliš připoutaní. Pokud jste připoutaní, řekněme, pouze ke své zemi – teď je to větší problém – pak se budete snažit zneužívat jiné země, využívat je, snažit se je zničit. Ale pokud jste citově připoutaní ke své zemi, pak budete své zemi dělat dobré jméno tím, že budete dělat skutečně dobrou práci. Nevím, proč lidé neumějí rozlišovat. Proč jsou tak sobečtí, snaží se posílit, snaží se dělat všechny dobré věci pro sebe? Všichni máte velkou šanci toto získat, máte to na dosah, protože jste všichni sahadžajogíni. Jste jako lotosy. A lotos má vůni, která se šíří všude kolem a celé dny zůstává ve vodě, ve špinavé vodě, a šíří tuto vůni. Díky této vůni také můžete dělat spoustu věcí – přilétají tam včely, spí v tomto krásném lotosovém domečku, který se v noci pečlivě zavírá. Všechny věci, které pocházejí z květiny, můžeme říct, že z ní můžete získat krásu, protože z ní můžete získat také esenci, která voní. Můžete z ní také získat med. Ať je to pro cokoliv, každý si přijde k této květině. To neznamená, že by ta květina byla nějak slabá, ale to je její kvalita, to je její síla, to je její pochopení. To je to, co jste. Všichni jste stvořeni jako lotosy. Nejste stvořeni jako nějací patolízalové nebo nějací hlupáci, to ne! Jste lidé, kteří mají ostatním rozdávat vůni své lásky, vůni svého milosrdenství. A měli byste z toho mít radost. Neznamená to, že byste se měli vzdát toho či onoho. Nic takového. Ale znamená to, že cokoliv máte, musíte se to snažit poskytnout druhým, dát jim to. A čím víc to děláte, tahle kolektivnost je to, co je velmi důležité, alespoň pro Ameriku, protože všichni se snaží následovat Ameriku, vydělávat peníze, tenhle byznys, tamten byznys. Ale vy jste sahadžajogíni, takže to, co musíte udělat, je využít toho, čeho jste dosáhli, a dát to ostatním, dát realizaci ostatním. Mnoho lidí, kteří získají realizaci, to ani nezajímá. Jednoduše nejdou a nešíří Sahadža jógu. Nezajímá je to. Což je pro mne někdy velmi šokující, protože k čemu mi bylo objíždět celý svět, kde žijí samí blázni, a mluvit s nimi o Sahadža józe? Stejně tak byste nyní měli cítit, že: „Musíme dělat tuto práci, musíme lidi změnit. Musíme je přivést k Sahadža józe.“ Proč bychom to nemohli udělat? Vždyť je nás tolik! Kristus měl jen dvanáct učedníků, a jak moc šířili křesťanství! A co vy, lidé? Jste tak dobře vybaveni, máte tolik vědomostí, absolutních znalostí a zkušeností. Takže když máte zkušenosti a znalosti, můžete lidi zaujmout. Ale je tu jakási skrytá ctižádost, která je v rozporu s kulturou Sahadža jógy. Chcete být lídrem, nebo chcete někoho shodit, nebo si o sobě myslíte bůhvíco. To není dobré. A také dělají Sahadža jógu nebo šíří Sahadža jógu, protože chtějí zvýraznit sami sebe. To není správná cesta. Cestou je úplné odevzdání se, úplné odevzdání se práci pro Sahadža jógu. Je to možné, není to vůbec těžké, jak vám říkám. Je to velmi, velmi jednoduché. Jediná věc, kterou byste měli pochopit, je, že dnes máte v celém vesmíru zvláštní místo. Nemáte zahnívat. Nemáte promarnit svůj život. Začali jsme dělat svatby v Americe – souhlasila jsem s tím. Ale jaký je efekt těchto sňatků? Pokud jsou jako všechna ostatní obyčejná manželství, jaký to má smysl? Co dělají pro druhé? Jaké mají děti? Musíte se postarat o to, aby se z vás staly manželské páry v Sahadža józe. Vaše rodiny by měly být jiného typu, vaše láska k rodině by měla být jiného typu. Celá rodina Sahadža jógy je také vaší rodinou. Ke všem tedy musíte být milosrdní a milovat je. Vím, že někteří lidé rostou velmi rychle, ale někteří ne, protože jim chybí tato rovnováha mezi citem a inteligencí. Tato rovnováha musí být zcela upevněna. A vím, že jednoho dne Amerika přivede spoustu lidí, mnoho lidí, tisíce, do Sahadža jógy. Zatím bylo převzato to, co bylo špatně – drogová závislost, pak další věci. Všemožné nesmyslné věci začaly v této zemi. Proč? Teď tyto nové lotosy, které tam jsou, musí změnit atmosféru tohoto jezera, kde se objevují nejrůznější špinavosti, nemorální věci, které ničí celý svět. Takže i v našem celkovém postoji bychom se měli snažit vidět: „Opravdu následujeme, opravdu děláme to, co máme dělat? Co děláme pro morálnost?“ V Sahadža józe je velmi důležité, jak se oblékáte, jak chodíte, jak mluvíte, všechno je velmi důležité, a všechny ostatní věci, které máte, byste měli vyzkoušet. Jak tvořit, a všechny tyto věci týkající se různých čaker, měli byste se na ně zkusit zaměřit a sami zjistit – co děláte? Co vytváříte ze svého života? Jste sahadžajogíni. Jste výjimeční lidé. Nejste obyčejní. Chci vám říct, že byste měli mít sebeúctu. Snažte se pochopit, jaká je vaše kvalita, jací jste. Mnohokrát vám děkuji. Nechť vám Bůh žehná!