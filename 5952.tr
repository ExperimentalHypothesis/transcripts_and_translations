16 Mart 1980
Talk to Sahaja Yogis
Dollis Hill Ashram, London (England)
Sahaja Yogilerle Sohbet: Anne ve Çocukları, 16 Mart 1980, Londra (İngiltere)

Bugün Anneler Günü ve sizi bekleyen pek çok insan var. Ayrıca sizler kendinizi bir anne olarak görüyorsunuz, sizi görmek için can atan bir kalp, o zaman bazı şeylerden kurtulamazsınız. Ve o zaman, kendi çocuklarını, çok sevdiğin kendi çocuklarını görmek için duyduğun özlemin ve hasretin tadını çıkarırsınız. Bu çok büyük bir sevinç; bu modern zamanlarda, Kali Yuga'da insanlar anneliği tanımayacakları için her şeyin altüst olacağı söylenmiştir. Anneler saygı görmeyecek ve saygıdeğer de olmayacaklar. Bu bir gerçek. Ve şimdi bunun bu ülkeye Anneler Günü'nü getirdiğini düşünün. Bu, İlahi Olan'dan gelen, anneliğin çok önemli olduğunu hatırlamamız gereken bir tür takdir. Evreni yaratan Annedir; Baba ise tüm bu gösterinin sadece bir tanığıdır. Her şeyi O halleder. O, Babanın gösteriyi izleyebilmesi, seyirci olabilmesi için her şeyi güzelleştirir, çünkü O (Anne), kendi yarattı şeyi sever. Baba, bunun onun sevebileceği şekilde olmasını ister. O bir mükemmeliyetçidir, her şeyin mükemmel olmasını ister. Ama bir anne, çocuğu olduğu gibi kabul eder çünkü o kendi yaratısıdır. Çocuğunda bir kusur varsa, O, bu kusuru kendi kusuru olarak kabul eder ve bunun için çalışır; çok çalışır. Bu bir fedakârlık değildir, çünkü bundan Keyif alırsınız. Bunu yapmaktan keyif alırsınız. Çocuklarınız için çalışmaktan keyif alırsınız. Ve eğer bu böyle olmasaydı, bu dünya asla var olmazdı. Çocuk doğacakken annenin katlanmak zorunda olduğu anlatılamaz şeyleri bilirsiniz. Aslında, bu onun sevgisinin bir sınavıdır, O anda hissediyorum. Yine de o çocuğu istediği için buna devam eder. Ama bu annelik imajı bozulduğu zaman, anneler artık anne olmadılarında, onlar saygıdeğer olmadıklarında, o zaman saygı görmezler. Ve çocuklar, annelerine saygı duymadıklarında, çünkü başka hiçbir şeye saygı duymadıklarında ... Demek istediğim, ilk ve son şey Anneye duyulan saygıdır. Eğer bir kişi annesine veya anneliğe saygı duymuyorsa, bu, onun kendisine de saygı duymadığı anlamına gelir. Öyleyse bu kişi nasıl var olur? Annesiyle var olur. Dolayısıyla anne, tüm yaratılanlar için, sizin yaratılışınız için, çocuklarınızın ve gelecek tüm nesillerin yaratılışı için çok, çok önemli bir kurumdur. Şimdi annenin bize ne sağladığını, varlığımızın hangi parçasını oluşturduğunu görelim. Ben onun her şey olduğunu söyleyebilirim. Ama size bu hayatı, bu bedeni veren kişisel anneniz, senin kendi annen, senin annen olduğunu çok iyi bildiğin annen. Bildiğin gibi, o sana fetüs aşamasındayken besin verir; ve daha sonra büyüdüğünde, sana büyümen için gerekli olan tüm fiziksel besini verir ve bundan keyif alır. Aksi takdirde kendini aşırı yük altında hisseder. O vermek ister. Ve herkes bunu takdir eder. Bu kolektif bir keyiftir. Ve bu devam ediyor, dünyanın her yerinde, her dildeki, her ülkedeki, her dindeki tüm resimlerde bu görülebilir. Anne ve çocuk, ressamlar için resimlerinin ana teması ve en mutlu anların ifadesi olmuştur. Şairler de bu konuda çok şey yazmışlardır. İnsan çabalarının her türlü sevinç ifadesi bu konu üzerinde, bu konu etrafında dönmektedir. Ama kendi anneniz, anneniz olarak tanıdığınız, size fiziksel olarak hayat veren anne, size bildiğinizden çok daha fazlasını size veren annedir. Çünkü onun kanında kendi vibrasyonları vardır ve size kanını verdiğinde, o size kendi vibrasyonlarını verir, size besin verir, size arzularını verir ve eğer o gelişmiş bir kişi ise, size evriminizde itici bir güç verir. Şimdi, anne ve çocuk ilişkisinde, anne çok şey verir. O verir, sizin sol tarafınızı tamamlar. O, sizin içinizde, tüm sol kanalı yaratır, çünkü o sizin için bunu arzulamıştır; bu yüzden bunu yaratır. Sağ tarafta ise size narin şeylerin tüm güzelliğini verir, ayrıca içinizde elde ettiğiniz sezgileri veya hayatınızın tüm esnek anlarını, "Bunu nereden aldım?" diye düşündüğünüz anları verir - bunlar annenizin size verdiği nimetlerdir. Doğduğunuzda kendi annenizi de seçersiniz. Bu yüzden annenizi, "O böyle, o korkunç bir kadın, o şöyle, böyle" diye kınamanın bir anlamı yoktur. Onu sen seçtin, bu yüzden onu kabullen. O senin çok büyük bir parçan, Bunu söylemeliyim. Ama annenin, bir anne olabilmesi için de bir şeyler olması gerekir. Anne olmak en sorumlu pozisyondur. Hatta anne olmak, kral olmaktan çok daha fazla bir sorumluluk gerektirir, çünkü kral sadece maddi düzeye, fiziksel düzeye çıkabilir. Ve rasyonel düzeye, en fazla bir filozof çıkabilir. Duygusal düzey ise belki de bir eş tarafından karşılanabilir. Tüm bunlar başka insanlar tarafından da yapılabilir, ama manevi düzeye sadece annenizin lütfuyla ulaşabilirsiniz. Manevi yükselişinizde karşılaştığınız her tür engel, pek çok başka sorundan kaynaklanabilir, ama temelde anneniz tarafındandır. Yani anne size sinirliliğini, sinir bozucu mizacını, kötü huyunu, çok kurnaz mizacını verebilir; size kendisinde olan tüm kötü özellikleri bir paket halinde verebilir. Ama siz de ona özel bir şey verebilirsiniz. Aydınlanmış bir ruh olan bir çocuğun bir anneden doğduğunu ve annenin aydınlanmış bir ruh olmadığını varsayalım, o zaman çocuk annenin Nabhi'sini temizlemeye çalışır ve ona çok fazla kusma, ishal veya benzeri şeyler vererek annenin Nabhi'sini ve Void'unu temizlemeye çalışır. Eğer anne bir guruya gidiyorsa, çocuk, annenin kötü bir gurudan aldığı tüm kötü şeylerden kurtulmasını sağlamak için elinden geleni yapar. Bir kadın aydınlanmış bir ruha gebe kaldığında muazzam şeyler olur. Ancak, aydınlanmış bir ruh olmasa bile, anne hamile kaldığında yüzü parlamaya başlar, çünkü o bir şey yaratmaktadır. Tanrının özel bir lütfu onun üzerine gelmiştir. Ama bir Sahaja yogi olarak, Sahaja yogi olarak yeniden doğduğunuzda, vibrasyonlarınız vardır, o zaman yapmanız gereken şey, annenize aydınlanma vererek, size verdiği şeyi ona geri ödemektir. Aydınlanma vermek, geri ödenemeyecek bir yükümlülüktür. Bu dünyadaki, her yükümlülük geri ödenebilir ve son yükümlülük, annenizin sizi bu dünyaya getirmiş olmasıdır, ona kendi ikinci doğumunu vererek de geri ödenebilir. Annenizin annesi olmak, ona borcunuzu ödeyebileceğiniz en iyi yoldur. Ve bu yüzden - mevcut koşullar altında zor bir şey olsa da - hepinizin bu konuda oldukça endişeli olduğunuzu biliyorum. Kolay değil, çünkü yaşanan savaş ya da olan şey her neyse, Batı ülkelerinde anneler, (anne olarak) konumlarını kaybettiler, dayanaklarını kaybettiler, önemlerini kaybettiler ve anneler olarak iyi olmadıklarını düşünüyorlar. Anne olmakla, topluma pek de yardımcı olamadıklarını düşünüyorlar. Ama ne kadar önemli olduklarını ve anne olduklarını onlara göstererek yavaş yavaş onlar ikna edilebilirler. Onlar sizi bu dünyaya getiren anneler. Bir kez kendi içlerindeki bu önemi fark etmeye başladıklarında, eminim her şey yoluna girecektir. Ve bu şekilde borcunuzu ödeyeceksiniz. Bunu bir kez yaptığınızda, işinizi yapmış olursunuz. Bu yüzden diğer şeyler için endişelenmenize gerek yok. Borcunuzu ödemiş olursunuz. Bu yüzden, bunu yapmış olanlar mutlu olun, yapmayanlar da, bunu yapacaklardır. Bu Anneler Günü'nde, şimdi binlerce insana doğumlarını vermek zorunda olduğunuz için, sizleri kutsamak istiyorum. Annenizin sahip olduğu, dünyaya getirmek gibi bir güç, ruhani doğum gücü, hepinizin üzerine olsun ki, bu işi aynı zarafetle, aynı sabır, sevgi ve keyifle bunu yapabilesiniz.

Tanrı sizi kutsasın.

Şimdi daha iyi misiniz?

Peki, ne var?