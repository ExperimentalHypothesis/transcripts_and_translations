31 juli 1978
Publieke programma's
Caxton Hall, London (England)
Hoe je je vrijheid terugwint en je gedachten stopt

31 Juli 178

Publiek Programma, Caxton Hall, Londen

Hoe je je vrijheid terugwint en je gedachten stopt.

Er zijn enkele nieuwe mensen. Het zou beter zijn als de mensen die nieuw zijn, die er voor de eerste keer zijn, vooraan komen. Kerry, jij kan met hen naar hier komen. Anna, jij kan de ruimte geven. Het is beter als de nieuwe mensen vooraan zitten. Ja, dat is een goed idee. Zit neer alsjeblieft. Hoe gaat het Kerry? Is alles in orde met jou? Het is erg wonderlijk dat de aandacht van het Westen naar de Kundalini werd getrokken via iets dat absoluut tegen de Kundalini ingaat, iets dat 'tantrisme' genoemd wordt. Ik zou zeggen dat Annie Besant, die als eerste deze Theosofische vereniging in India stichtte, een van de eerste vrouwen was die over de Kundalini, de chakra's en zo meer schreef. Zij was zelf geen tantrika, maar op een manier was ze dat wel, want de ontwaking van de Kundalini is een spontaan gebeuren. Het is spontaan. Zoals je een levend proces van een zaadje dat uit zichzelf ontkiemt, kan begrijpen. Je kan het niet doen gebeuren met je intellect, met welke inspanning ook. Het is een levend proces. Op dezelfde manier is de ontwaking van de Kundalini een levend proces. Het is een proces van de evolutie, het hoogtepunt van het proces, maar het is een levend proces.

Daarom kan het niet bereikt worden met ons denken of onze inspanning. Dit is de basis van Sahaja Yoga. Sahaja: 'Saha' betekent 'met', 'ja' betekent 'geboren'. Het is in jou geboren, het is jouw recht. Je bent ermee geboren. Zo kunnen we zeggen: als je dit op de markt koopt, weet je dat er een kabel bij hoort die op het net moet worden aangesloten. Zo heb je ook je kabel daar binnen in jezelf. En het hele mechanisme is binnen in je ingebouwd. Tijdens het proces van je evolutie, vanaf de amoebe of vanaf het koolstofatoom, of zelfs van vroeger, wat er ook gebeurd is bij de schepping van de mens werd daar in jouw wezen geplaatst als mijlpalen. Dit zijn de zeven stadia door dewelke de mens is geëvolueerd. In het laatste stadium moet alleen deze Kundalini, deze residuele kracht die daar beneden ligt, oprijzen en verbonden worden met de allesdoordringende kracht. Tenzij dit gebeurt kan je niet overtuigd worden van welke kracht ook die zich voorbij je intellect bevindt. Dat gaat niet. Ik bedoel het is alleen maar gepraat, gepraat en nog gepraat. Daarom kon je tot hiertoe door geen enkele religie overtuigd worden. Dat betekent niet dat religie geen zin heeft.

Geen enkele incarnatie, zelfs die van Christus, kon je mentaal overtuigen van wat God is, wat Christus is en wat zijn boodschap is. Wat is een wedergeboorte. Tot dan was het alleen gepraat, gepraat, gepraat. Ik bedoel, ik stel de mens hier niet voor verantwoordelijk. Het menselijk brein ging er over nadenken. Deze mensen spreken van wedergeboorte als iets uit het hiernamaals. En hoe komt het dat we het met de wetenschap niet gedetecteerd hebben? Hoe komt het dat we het niet kunnen voelen? Hoe komt het dat we het niet kunnen begrijpen? Hoe is het verbonden met ons bewustzijn? Juist, al deze twijfels zijn zeker en vast gerechtvaardigd. Maar toch was er dat gevoel, dat gevoel in je hart, dat er daarboven ook nog iets bestaat. Zelfs op het terrein van de wetenschap heb je vele zaken ontdekt die met het intellect niet uitgelegd kunnen worden. Het kan niet uitgelegd worden. Ik bedoel, ik zou zeggen dat de wetenschap heel weinig van de realiteit heeft blootgelegd.

Wanneer je in dit nieuwe bewustzijn zal komen, zal je beseffen dat je tot hiertoe helemaal niets wist van de realiteit. Het is verrassend. Je hebt alles van de buitenkant gekend, maar niets van de subtiele vorm. Je werd geleidelijk aan, met veel zorg voorbereid. Om jezelf te zijn, jezelf te kennen, om één te zijn met die allesdoordringende kracht die in jezelf verblijft, in je hart verblijft, die van je weggehouden wordt, die je gadeslaat. Je weet dat er iemand is die je gadeslaat. Die alles wat je doet opslaat. Zelfs als je totaal eenzaam bent, weet je dat iemand bij je is die je kent, alles van je kent. Maar je weet niet wat het is. Met je intellect kan je het niet bereiken. Met je inspanningen kan je het evenmin. Met religie, gebeden, wat dan ook, je kan het niet bereiken. Het is een feit, dat moet je aanvaarden. Het is een feit. Eens je het aanvaardt, zou ik ook graag hebben dat je mij aanvaardt, zodat je alles kan kennen en alles kan verbinden, zodat je alles kan uitleggen als je je eigen wezen betreedt. Zoals ik je om het even wat zou vertellen over deze zaal, het zou niets voor je betekenen want je hebt ze niet gezien, je hebt er niet in gestaan. Maar als je naar binnen komt en ik doe het licht aan en je ziet deze kamer dan zeg je: "O, we wisten niet dat ze er zo uitzag!" Het moet dus gebeuren, het moet gebeuren als het zo is: als het enige zin heeft dat we op zo'n zorgzame manier werden geschapen, als het enige zin heeft dat ons verteld werd dat we herboren moeten worden, als er enige zin is in het bestaan van incarnaties zoals Christus en anderen, als er enige zin is in het verkondigen dat God Almachtig bestaat.

Het moet uit zichzelf bewezen worden, dat moet. De tijd moet komen. Anders gaat niemand het geloven en zullen ze de vervulling van hun wezen niet bereiken, tenzij ze weten waarom ze op deze aarde zijn. En dat is het werk van God, niet van jezelf. Hij heeft je geschapen, hij heeft dit universum geschapen, als hij echt bestaat moet dat zo zijn. Hij heeft je geschapen. Jij kan niet één levend iets creëren. Jij kan niet één bloem tot fruit omvormen. Je moet iets levends hebben om er iets van te maken dat zich als iets levends manifesteert. Je hebt nu proefbuisbaby's. Je moet daar iets levends hebben. Je kan niet creëren uit iets dat dood is. Maar een zaad dat voor ons levenloos lijkt, gaat in de grond ontkiemen. Het is vanzelfsprekend zie je. Een klein zaadje creëert een enorme banyan boom. Zo één kleintje, een minuscuul kleintje. Het is vanzelfsprekend voor ons. Het is een mirakel. En hoe de seizoenen veranderen en hoe geleidelijk aan de bloemen bloeien en uitgroeien tot fruit. Je ziet dat nooit. Je ziet de transformatie nooit. Het is zo een langzame film. Je kan het niet zien! Het is zo mooi gedaan. De introductie van de Kundalini in het Westen, gebeurde zeker en vast door de verkeerde mensen, alsof de kennis over een bank tot ons zou komen via misdadigers die we zien in een film over een bankoverval.

Zoiets is het. En deze misdadigers waren de Tantrika's die de krachten van deze chakra's probeerden te gebruiken. Ze zagen deze chakra's in zichzelf. Want er zijn deze twee kanalen, één aan elke kant, links en rechts die ons sympathisch zenuwstelsel doen ontstaan, en het is ons middenkanaal dat het parasympatisch zenuwstelsel doet ontstaan. Zij bevinden zich in subtiele vorm in het ruggenmerg. En het sympathisch zenuwstelsel dat we daarbuiten zien is de grofstoffelijke vorm. Nu bevinden deze chakra's zich in ons en deze mensen die in deze gebieden trachtten binnen te dringen, zagen ze en schreven erover. Maar ze hadden dit pad niet mogen gebruiken. Het is het verkeerde pad, het is het pad van het sympathisch zenuwstelsel. Door dit te doen worden ze naar de ene of de andere kant geduwd, naar de linker of de rechter kant. En de linker kant manifesteert zich in ons als ons emotionele zijn, ons onderbewuste zijn. De rechter kant manifesteert zich in ons als ons creatieve zijn. Je kan zeggen dat ze in twee helften kunnen onderverdeeld worden. Het onderste gedeelte van de linker kant is materie, je kan het materieel onderbewustzijn noemen, en het bovenste gedeelte is het emotionele onderbewustzijn.

Hier (in de rechter kant) is er de fysieke creativiteit en hier de mentale creativiteit. Het denken start wanneer de mens dit stadium bereikt. En hij begint over alles te denken. Hij gebruikt zijn aandacht vooral om te denken, hij gebruikt zijn intelligentie en begint er over te denken, het is een soort spel dat werkt en reageert. Hij denkt. Gedachten komen de een na de ander bij hem binnen. Hij komt op een punt waar het stopt en dat punt wordt weer overspoeld door gedachten. Dan selecteert hij een gedachte en blijft bij één gedachte. Dan komt weer dat punt waar veel gedachten zijn, hij gaat van gedachten naar gedachten. De beweging van de gedachten zijn als bewegen op een golf. Op haar hoogtepunt komt ze naar beneden, rijst weer op, valt weer neer. We kunnen zeggen dat we kunnen zien wanneer de gedachte opkomt, maar we zien het einde van de gedachte niet. Als ze gaat eindigen springen we op een andere gedachte. Maar met een beetje oefening, die mensen ontwikkelen kunnen ze gelijkmatig denken, dat denken ze tenminste, en blijven ze van gedachte naar gedachte, naar gedachte, naar gedachte gaan. Maar dan ontwikkelen ze horens van gedachten. En de gedachten blijven naar die en deze kant trekken en ze kunnen niet zonder gedachten blijven. Omdat, wanneer je begint te denken, je ego zich ontwikkelt als bijproduct van deze machine in de rechter kant. Je superego heeft zich al in vorige levens ontwikkeld of zelfs in dit leven in je emotionele kant, en je ego ontwikkelt dit gele ding hier.

Het geraakt opgezwollen zoals een grote gele ballon. Die gaat druk uitoefenen op het superego aan die kant. Hij gaat hard drukken tot de gedachten teveel worden en dan denk je: o, ik moet iets doen om te ontspannen. Je hebt hier ook wel gelegenheden waar je kan ontspannen, kom maar, ontspan je, ontspan je! Er komt nog een suggestie aan! Ze proberen te ontspannen. Zij zien niet het probleem dat aan de basis ligt. Het probleem aan de basis is dat je gewoon verloren loopt tussen je ego en je superego. Laat ons zeggen dat je je ego probeert te ontspannen als je naar drank grijpt, je neemt alcohol of zoiets en dan kan je naar het superego gaan. Het superego duwt het ego terug, dan start het grote gevecht, het ego en het superego blijven vechten. We hebben bij de westerse mensen op massaschaal een reactie gezien bij het aannemen van wat we de hippie-stijl noemen. Het is niets anders dan de ego-gerichte maatschappij die zich plots in het superego stort. Als je dus drugs gebruikt, alles opgeeft. Ik bedoel, het is allemaal aan de buitenkant!

Ze denken dat ze alles opgeven. Dat doen ze niet! En dan ga je afstand doen van jezelf, dat liefde noemen en je laten gaan in seks en andere dingen en groepsseks en zo meer: allemaal linkse activiteiten. Daarmee denk je het doel te hebben bereikt, dat heb je niet. Je hebt alleen je gebieden verwisseld: er wordt van ego naar superego en van superego naar ego gesprongen. Nu wordt deze strijd tussen het ego en het superego fijntjes in de gaten gehouden door je intelligentie! Boeken overspoelen de markt. Je leest dit boek, dat boek, je leest een ander boek. Het denkproces begint want je gaat je met het boek identificeren. Hoe moeilijk is het om in deze wereld een boek te gaan schrijven? Je komt op de markt, geeft een boek uit en daar heb je het. Dit is het probleem, als je een boek leest besef je niet dat je aan je bewustzijn een andere gedachtegang geeft. Je hebt al teveel gelezen en dan ga je nog meer lezen om nog meer aan je gedachten toe te voegen en er zijn in je hoofd hele trossen gedachten. Ik bedoel, er blijft helemaal geen vrijheid over voor jou om voor jezelf te denken. Je staat nergens, je bent de weg kwijt. Je bent verloren in je boeken, je bent verloren in wat je van anderen gelezen hebt.

Je hebt in jezelf helemaal niets origineel over want je bent jezelf niet. Ook op het vlak van intelligentie zou ik zeggen. Want dan begint de intelligentie je te bedriegen. Het ergste met intelligentie is dat ze je bedriegt. En je beseft het niet. Niemand beseft het. Ik heb er gezien, zelfs analisten zoals we ze noemen en ik moet zeggen... Rustom weet dat! Ik stond versteld dat ze ervan leefden zichzelf te bedriegen. Ze weten niet dat ze bedriegen. Zie je, ze spelen spelletjes met zichzelf, arme dutsen. Ik vroeg me af wat er zou gebeuren? Waar is de realiteit? Wat zijn jullie aan het doen? Ik bedoel, dit gaat helemaal niet om veroordelen. Het gaat erom dat er geen vreugde is in je leven wanneer je uit de realiteit bent. Vreugde bestaat in de realiteit, ze kennen, ze accepteren, er één mee zijn. Daar gaat het om. Het gaat niet om veroordelen of zeggen wat er mis mee is. Het gaat er om dat je weggehouden wordt van wat je bent! Laat ons zeggen dat je veel geld op de bank hebt, we zullen geld nemen want mensen begrijpen wat geld is, en je kan er niet aan. Je kan er niet bij komen.

En daar sta je dan uitgehongerd en totaal verarmd. Dan moet iemand zoals ik zeggen: waarom ga je bedelen, nog bedelen en nog bedelen? Je hebt zoveel eigendommen binnen in jezelf. Je hebt in jezelf heel veel ondersteunende kracht. Waarom ga je daar niet zelf kijken en dan zal je zien: "O God, wat we de hele tijd deden was helemaal voor niets goed!" Maar het zou met jou moeten gebeuren. Het is geen kwestie van beleren. Ik kan jullie niet hersenspoelen om gewoon in mij te geloven, dat wat ik zeg de waarheid is. Niets daarvan. Het moet met jou gebeuren. Als het niet gebeurt kan ik je niet overtuigen. Het gaat er niet om je te hersenspoelen: "Nu zal alles in orde zijn!" Je moet in jezelf zoeken. Of je een getuigschrift geven. Neen, je hebt het nu. Ik kan het niet doen. Het is een werkelijkheid die door jou moet gevoeld worden, moet begrepen worden, en dan de mechanismen kennen, weten hoe ze werkt en beweegt. En dan sta je versteld: "O God, we wisten niet dat er zo een mechanisme werkte!" Om het dus op een wetenschappelijke manier te stellen: laat ons zeggen dat ik je een hypothese voorleg.

Neem het als een hypothese, goed? Als je dat doet, heb dan een open geest zoals een wetenschapper. Neem het helemaal niet aan van mij, want je hebt je eigen vruchtbare ideeën. Iemand komt bijvoorbeeld met een idee, hij heeft iets gelezen over mandala, en ik lach bij mezelf en zeg: "Wat is dit gedoe waarover hij spreekt?" Want ik weet andere dingen. Nu komt hij naar mij toe en zegt: "O, ik heb dat en dat boek gelezen!" en ik hou me stil. Praat met mij over geen enkel boek. Welk boek je ook leest, daarmee heb je niets bereikt, door om het even wat te doen heb je niets bereikt, heb je de vrede in jezelf niet gevonden, heb je de vreugde in jezelf niet gevonden, heb je de realiteit niet gevonden. Goed? Mijn hypothese is de volgende, dat ik op jou werk. Geen mirakels, geen hersenspoeling, niets, maar zoals een tuinier water op het zaadje giet om het te doen ontkiemen, zo is het mijn liefde die je niet kan zien, die het uitwerkt, die werkt en het zal uitwerken. Die het opstijgen van deze Kundalini zal uitwerken, deze Kundalini die de kiem in je is die opstijgt, hoger en hoger opstijgt en op dat punt doorbreekt waar je één wordt met die subtiele kracht die alles doordringt. Maar je moet het voelen. Maar eerst en vooral kent het westerse verstand deze zaken niet. Ze zijn naïef. Wat ze ook gekend hebben, hoogstens Jung zou ik zeggen, een man die er iets van zag, iets van collectief bewustzijn. Een deel ervan.

En hoeveel mensen aanvaardden hem? Het is een probleem. Ze dachten dat hij het over iets absurd had. Hij sprak over God en was onduidelijk, die dingen zeiden ze erover. Maar hier ga je het zelf voelen. Je gaat het ervaren en je gaat ermee werken. En jij gaat die kunst meester worden, niet ik, want ik ken het. En alle geheimen die ik jou erover ga vertellen. Op dit punt betreed je een nieuw gebied waar het niet wetenschappelijk is, in de zin dat je zelfs niet de ogen hebt om het te zien. Het is alsof ik je een kleur moet uitleggen terwijl je blind bent. Maar veronderstel dat je dat bewustzijn in je krijgt, veronderstel dat dat met je gebeurt, dan is alles in orde. Wat is dan het contract? Het contract is dat het met jou moet gebeuren en dat je het dan voor jezelf kan uitmaken. Want het is een zeer subtiel gebeuren, en het gebeurt, het gebeurt zonder twijfel. Het kan niet gebeuren door het hele circus dat mensen er voor opzetten. Stel dat ik als een ernstig iemand beweeg, of ik geef zo een grote lezing. Op die manier gaat het niet werken. Het zal zelfs niet gebeuren als ik vraag om mij bij elke initiatie 275 dollar te betalen. Dat is allemaal nonsens!

Het staat ver boven deze zaken! Het is een zeer subtiele goddelijke materie. Je kan het niet controleren. Je kan mij niet kopen, je kan evenmin je realisatie kopen. Zij staat voorbij geld. Zij controleert alle geld. Zij controleert alle materialisme. Zij controleert alles wat menselijk is. Zij coördineert, organiseert en zorgt voor ons. Zij heeft voor ons gezorgd, maar we weten het niet. Het is die kracht die ons, zie je, van het amoebe-stadium naar dit stadium heeft gebracht. Wie heeft van jou een mens gemaakt? Hoe zijn we onze staarten kwijtgeraakt? We hadden vandaag apen kunnen zijn, of gewoon rondkruipende amoebe, of misschien zelf geen amoebe, gewoon wat pulserende koolstofatomen, of zoiets. Maar we zijn mensen. En in deze korte tijd, zeer korte tijd, gezien de tijd waarop deze aarde zich van de zon afscheidde, zijn we mensen geworden.

Niemand kan verklaren hoe we dat in zo weinig tijd gedaan hebben. Geen enkele wet van de kansrekening kan dit verklaren. Hoe werden jullie mensen? Iemand deed het. Goed, geloof het niet: iemand deed het niet. Goed je hebt alles op goed geluk gedaan. Met geluk krijg je dit misschien ook. Laten we het zo houden! Want het intellect is zeer slim. De hele tijd kan ik het intellect overal zien werken zie je, ik zie het heel duidelijk. En sommigen van hen zijn zo raar dat ze een zin oppikken en op dezelfde manier verder gaan. Zelfs als ik spreek zullen ze niet luisteren. Daarom zeg ik dat het niet gaat om praten. Het moet met je gebeuren, namelijk het oprijzen van de Kundalini van hier naar daar opwaarts. Nu gebeurt het. Het is gebeurd met al de anderen die achteraan zitten en er zijn er veel meer, er zijn er duizenden in India. Ze zien er uit als zeer normale mensen, ze zien er gezond uit, natuurlijk, ze zien er stralend uit, ze zijn mooie, erg mooie mensen. Maar hoe kunnen we geloven dat ze gerealiseerd zijn, dat ze dit in zichzelf hebben? Nu zou ik zeggen dat Kareem gerealiseerd geboren is. Hij werd geboren als een gerealiseerde ziel. Hoe kan je dat te weten komen?

We hadden er velen die gerealiseerd geboren waren. Daar is er een, een andere zit daar. Ze wisten zelf niet dat ze gerealiseerd geboren waren. Hoe kan je dat te weten komen? Want je beschikt niet over dat bewustzijn om het te voelen. Zelfs wat Jung zei, of hij nu al dan niet een gerealiseerde ziel was, hoe kan je het te weten komen? Wat was Freud? Hoe weet je dat? Met je intellect. Je kan niet over hen oordelen want ze zijn zo diep dat je niet kan uitmaken hoe hun innerlijke situatie is, wat er met hen innerlijk aan de hand was, welke chakra's gecontroleerd werden, welke chakra's geblokkeerd werden, wat er werkte, waarom iets gezegd werd. Je kan dit niet zien. Dit heeft allemaal te maken met deze centra binnen in ons. En de Godheden in de verschillende centra maken een verschil. Waar ook de Godheden ontwaakt zijn, daar ben jij ook ontwaakt. Waar ze niet ontwaakt zijn, ben jij dat ook niet. Wat de centra betreft kunnen wetenschappers misschien zijn zoals ik. Misschien, want je kan de pulsatie van de Kundalini zien, ik kan het je tonen.

Ik kan je de pulsatie van deze (centra) aantonen met de stethoscoop. Maar het kan zijn dat ze de bijdrage van de Godheden niet aanvaarden. Ze zullen zeggen: "Hoe zie je dat er Godheden zijn?" Natuurlijk zien we de pulsatie die daar opkomt. Dat neem ik aan. We nemen ook aan dat door Sahaja Yoga de Kundalini oprijst, we voelen ons gedachteloos en zo meer, maar hoe leg je uit dat er Godheden zijn? Hoe zeg je dat God bestaat? Wat is het bewijs dat daar Godheden zetelen? Dat bewijs kan je ook zelf zien. Dat moet ook bewezen worden. Het geheel is waarlijk fantastisch wonderlijk, geloof me! Het is zo wonderlijk dat mensen het niet kunnen geloven. Dit is de schoonheid van het intellect. Zo neemt het intellect ons in de maling, omdat het ons niet toelaat te geloven dat het de waarheid is, dat het de realiteit is. Want het kan zichzelf niet meer vertrouwen. Het is een grap, maar het is een feit, ik zeg je dat het zo is. Ik bedoel, soms vertrouwen we onszelf niet met onze intellectuele capaciteiten. Je denkt, dit is echt waar, of denk ik dat maar, of ben ik dit, of dat. En met alle mogelijke suggesties die mensen je hebben gegeven, dat je schuldig bent, dat je dit hebt gedaan, en als jij het niet was je voorvaderen dit hebben gedaan, en als het je voorvaderen niet waren, dan waren het je nonkels, je bent er schuldig aan.

Dus zeg je: "Dat zal zo zijn, ik ben helemaal schuldig." Nu zegt iemand iets. We nemen het aan en ja, we lijden onder al deze problemen. Jullie lijden niet onder welke problemen ook, hier bestaat niets van. Het is al je hersenactiviteit die deze aura om je heen bracht, deze rare aura die niet bestaat. Het is een mythe. Zij is er al, zij heeft ze, zelfrealisatie! Dat doet je lachen. Je kan niet zoveel lachen als Chendol die er vandaag niet is. Chendol is een kunstenaar, hij is er niet. Hij is een kunstenaar en toen hij zijn zelfrealisatie kreeg, kon hij zijn lach niet bedwingen. Hij ging naar buiten en lachte luidop. Hij zei: "Moeder, mag ik naar buiten want dit is zo fijn weet u, het is gedaan met die hele krankzinnigheid. Als het gedaan is met de gekheid, dan zie je het zelf. Het doet me gewoon lachen." Als het gedaan is met de gekheid is het zoals we kijken naar Napoleon op zijn paard zie je en we identificeren ons met meneer Napoleon, kijk wat een grote Napoleon we zijn. Als je in Frankrijk iemand Napoleon noemt dan zal hij er echt niet mee eens zijn. Ik bedoel, als je zegt dat hij is als Napoleon, zal hij zeggen: "Echt, dan ben ik echt verdoemd." Maar wij zien Napoleon en we denken dat we Napoleon zijn die op een paard zit en dit verovert, dat verovert, en plots is het gedaan met de show en we zeggen: "O, dat was Napoleon. Wij zijn wat we zijn!" Dat is wat er gebeurt. En wanneer dat gebeurt, is het gedaan met de gekheid en je beseft: "O God, waar heb ik me zorgen over gemaakt? Wat is er allemaal aan de hand?" En je wordt een heel ander, ontspannen iemand en je gaat genieten zoals zij nu geniet van de gekheid, het gebeurt, het gebeurt met zovelen en het zou met jou moeten gebeuren. Nu komt bij iemand de vraag op: "Waarom is dit nooit eerder gebeurd?" Een veel voorkomende intellectuele vraag, al deze dingen komen er aan weet je. Ik zal je zeggen hoe het intellect je om de tuin leidt.

Waarom komt nu zo een vraag? Kijk nu waarom het intellect je bedriegt. Stel, ik zeg je dat hier een diamant voor handen is die je gratis kan krijgen. "Kom, neem hem!" Zal je twee keer nadenken? Zelfs als je in Australië bent, ben ik er zeker van dat je het eerste vliegtuig haalt en hier landt om hem te nemen. Maar als ik je zeg dat de werkelijkheid hier voor handen is, dat je er niet voor moet betalen, dat je er niet voor kan betalen, dat het met jou zal gebeuren. Waarom stel je het in vraag? Omdat dit, zie je, het intellect is dat ons bedriegt en ons dat de hele tijd zegt. Het zegt: "Is dat zo? Is het echt voor handen? Hoe is dat mogelijk? Waarom gebeurde het niet eerder? We hebben gelezen dat het zeer moeilijk is. Het zou iets heel moeilijks moeten zijn." Daarom leg ik uit dat het moeilijk was. Als je een kleine plant ziet, zie je er geen bloemen op. Als hij een beetje groeit zie je enkele bloemen maar in de bloei zie je een grote volgroeide boom. Het intellect zie je, bedriegt ons dus. Het probeert elk moment onze aandacht af te leiden van de realiteit. Dat is de schoonheid van intellect. We hebben ... ik bedoel, we hebben het intellect zoveel toegelaten om ons te berijden dat het ons de hele tijd bedriegt en we lopen het achterna.

De bloeitijd is gekomen en in de bloeitijd zijn er zoveel vruchten die moeten groeien en rijpen. Ze moeten zichzelf zijn, het is een eenvoudig groeiproces. Wat dus ook gisteren was is vandaag misschien niet meer zo. De geschiedenis toont altijd dat wat gisteren was, later zijn vruchten draagt zoals we vandaag kunnen zeggen dat dit licht hier er niet was, we hadden andere soorten licht en zelfs toen de elektriciteit werd ontwikkeld was dit licht er nog niet. Geleidelijk aan werd het degelijk gekanaliseerd en aangebracht en nu hebben we het. Geloven we dus dat: "Hoe kon dit hier zijn toen we kaarslicht gebruikten?" Zie het bedrog van de hersenen! Dit is er één van. En al dat bedrog van de hersenen blijft erg doorgaan, vooral in het Westen, sorry. Want in het Oosten zie je, zijn mensen nog niet begonnen aan die snelle carrièrejacht, het competitieve leven, waar je moet denken, denken en denken hoe je iemand anders verslaat in het denken. Hierdoor is ons brein zoiets snels geworden dat je je denken niet kan stoppen en je hier zelfs geen seconde kan zijn zonder te denken. Ofwel ben je bezeten door een guru die hier komt om je geld of je vrouwen in te pikken, ofwel word je omvergeblazen door een soort van shockbehandeling. Anders kan je denken niet stoppen. Wat gebeurt er echt wanneer je je realisatie krijgt, het eerste dat zal gebeuren zodra de Kundalini uitstijgt boven deze Agnya chakra die beheerd wordt door de Godheid Christus, is dat je gedachten stoppen en je gedachteloos bewust wordt.

Velen onder jullie zijn dat al. Jullie allemaal, de meesten zijn dat al. Nu, op dit moment denk je niet, het is blank. Dit is geen autosuggestie of zo, kijk zelf. En dan, wanneer zij hier doordringt, ga je een koele bries voelen komen, een soort van koele bries. Nu kan je zeggen, wat is deze koele bries waarover Mataji spreekt? Het probleem is, zie je, dat we over de Kundalini lazen via iemand die we kenden als Mr Avon. Ik weet niet of hij enige spirituele ervaring had. Na het lezen van zijn boek, ben ik tot de bevinding gekomen dat de meesten van hen mensen zijn die maar wat aanrommelen. Ze wisten niet wat de Kundalini was, ze wisten er niets van, neem dat van mij aan. Ze hadden gewoon wat boeken gelezen, gaven dan zo'n dikke boeken uit in het Engels en dat was het dan, ze zijn de grote schrijvers over de Kundalini.

Het is alsof iemand die nooit naar de Himalaya is geweest, die nooit een glimp van de Himalaya heeft opgevangen, boek na boek schrijft over hoe hij de Himalaya beklom, hoe hij er naar toe ging en hoe hij de vlag plantte. Het gaat absoluut over dat soort van leugen, dat kan ik je vertellen, dat kan je ook zelf beseffen. Je kan voor jezelf uitmaken dat het zo is. Wat je krijgt bij het lezen en begrijpen van deze boeken, is een soort van rare kennis waarvan ik niet weet wat het met mensen doet, want ik kan het niet begrijpen weet je, want dit soort van kennis is absolute nonsens als je het leest. En dan heb je hier ook nog dat spel van bluffen, weet je, je kan het een spel van 'bluf master' noemen. Het is zo iets. Het is totale bluf. En als je begint te zien dat het in de realiteit zo niet bestaat, dan ga je denken: hoe is dit mogelijk. Deze grote mensen. Jullie lezen ... in dit land heb ik gemerkt dat jullie nooit de authentieke, de echte boeken lezen die over de Kundalini werden geschreven. Het oorspronkelijke boek werd geschreven door Adi Shankaracharya. Niemand leest het. Ik heb nooit iemand ontmoet die Adi Shankaracharya gelezen had voor hij mij ontmoette. Verrassend. Hij is de schrijver. Hij is de belangrijkste persoon die dat deed.

Anderen zeggen hier gewoon iets en daar iets anders. Hij is het. Niemand heeft ook maar iets gelezen van degene die volledige details over de Kundalini heeft beschreven, hoe zij werkt, hoe zij oprijst en ook over deze vibraties. Het is hetzelfde met de Bijbel. Ik weet niet hoe je hem leest of misschien betaal je de geestelijken om hem voor jou in de kerk te lezen. Misschien is dat de stijl. Er staat geschreven dat de wind van de Heilige Geest kwam, dat is het teken van de Heilige Geest: wind, een koele bries. Het is tijd voor ons om te bewijzen, of het niet zo is. Maar ... (onderbreking) ... hoe kan je dan in Christus geloven? Maar ik zou zeggen dat het zal uitwerken zelfs als je er niet in gelooft, want het is zoals zonneschijn. Zelfs als je niet in God gelooft, adem je redelijk goed; je bent ongehavend, er loopt niets verkeerd, niemand valt uit elkaar. Je zou uit elkaar moeten spatten. Maar dat is niet zo, want hij is zo meevoelend, zo meevoelend. Hij heeft je niet opgeblazen.

Hij heeft niets van die aard met je gedaan, maar hij wil dat je hem zou kennen via jouw vrijheid. Dan mag je me een laatste vraag stellen: "Moeder, waarom bestaat intelligentie dan? Als ze zo'n ezel is, waarom heeft God ons dan intelligentie gegeven?" Intelligentie, zuivere intelligentie is zeer goed. Zuivere intelligentie leert je dat je het rijk van dat onbegrensde gebied niet met je intelligentie kan bereiken want intelligentie is begrensd. Dat is zuivere intelligentie: begrijpen dat het niet kan, dat deze intelligentie die begrensd is, ons daar niet kan brengen. Zoals je een vliegtuig niet in deze kamer kan brengen, je moet het vliegtuig buiten laten staan, of je auto buiten laten staan. Eens je dit beseft, heb je jezelf doen ontwaken in die zuivere intelligentie van begrip. En zuivere intelligentie helpt je ook na de realisatie, want dan ga je begrijpen wat er door je heen vloeit, wat er gebeurt, hoe de vibraties vloeien, hoe je de handen moet bewegen om vibraties te geven, hoe je de Kundalini van anderen doet opstijgen en dan kan je mensen gemakkelijk genezen, zoals hier nu mensen zijn genezen, mentaal emotioneel, fysiek, op alle manieren kan je mensen genezen, je kan zelf genezen worden en je kan die stilte en vrede en vreugde geven die in jezelf ligt en zij zullen er ook van genieten. Je betreedt het collectief bewustzijn waar je anderen gaat voelen. Nu bijvoorbeeld zijn jullie allemaal voor het eerst gekomen, maar deze hier weten allemaal waar jullie Kundalini nu is. Waar je staat. Zodra je het krijgt zal je het weten.

Deze kleine jongen weet het, laat staan anderen. Ik heb een jong kleinkind. Ze is gerealiseerd geboren. Zij weet het. Zij weet het. Als je over dat bewustzijn beschikt, dan weet je dat: dit is en dat dat. Want je kan het voelen in je vingers, het is eigenlijk subjectief. Het is een subjectieve kennis. Je kan met je vingers de hitte en al de rest voelen. En de vingers horen bij verschillende chakra's. En je kan de chakra's voelen in je vingers, in je handpalm, en je kan uitmaken of het heet of koud is en daarvoor moet je naar geen enkele school. Wie ook zelfs geen opleiding heeft genoten, kan het weten. Een opgeleide mens kan ook weten: Moeder, dit is geblokkeerd. Stel tien kinderen op, blinddoek ze en vraag hen wat ze voelen van deze meneer, dat ze een verslag geven.

Ze zullen allemaal onmiddellijk deze vinger tonen (de wijsvinger). Dan vraag je die persoon of hij een verkoudheid of keelpijn heeft en hij zegt: "Ja." En dan kan je hem ook genezen. Want eens deze kracht van het parasympatisch zenuwstelsel, het autonoom zenuwstelsel dat we niet onder controle hebben, door je centraal zenuwstelsel gaat vloeien omdat deze Kundalini in het middenkanaal is opgerezen, dan ga je het beginnen voelen en kan je ook anderen voelen omdat we allemaal verbonden zijn door één draad die gewoon moet worden samengevoegd. En eens je bent samengevoegd en je aandacht is op die draad binnen in jezelf, dan ga je beginnen voelen als je gaat bewegen op die draad die door ieder ander loopt. Het is iets heel eenvoudigs, zoals een halssnoer. Jullie zijn verschillende parels met één draad die erdoor gaat. Nu is je aandacht naar buiten gericht. Als ik je vraag om je aandacht naar binnen te brengen dan kan je dat niet. Maar dan gaat je aandacht naar binnen. Je gaat je chakra's voelen. Je gaat jezelf zien. Je gaat binnen in jezelf kijken.

Dan is het niet nodig je lezingen of zo te geven. Je zal zelf komen en zeggen: "Moeder, ik blokkeer op mijn hartchakra." Dat betekent: "Ik ben bang, ik voel me onveilig." Je zal gewoon komen en dat zeggen. Maar je moet dat allemaal niet zeggen. Je zegt gewoon: "Ik blokkeer op mijn hartchakra." en het werkt uit. En ik zal je zeggen hoe het te genezen. We hebben nu mensen zoals hij, we kunnen zeggen dat Ronnie iemand was met een slechte hartchakra. Hij had een hartprobleem omdat hij Hatha Yoga deed. We hadden allerlei mensen die het kregen, die het voelden en daar was het. Met redeneren kan je het niet krijgen. Het moet uitwerken en het werkt uit. Nu kan je zeggen, zie je, sommige mensen hebben heel rare, rare bezwaren, ik zeg het je. Ze zijn zo raar dat ik het niet kan begrijpen. Ze kunnen naar ballet kijken waarin een naakte vrouw danst, ze hebben geen bezwaar zie je. Maar als ze zien dat een Sahaja yogi de Kundalini laat oprijzen, zeggen ze: "Waarom bracht hij zijn hand omhoog?" stel je voor! Het vloeit uit je hand en je moet je hand omhoog brengen want tenzij je dat doet, kan je de Kundalini van iemand niet doen oprijzen, daar gaat het om. Maar het bezwaar zal komen, ik bedoel, zie de egoïstische aard van de mens.

Als ik mijn hand op die manier naar je toe beweeg denkt die persoon onmiddellijk: "Waarom moet zij haar hand zo omhoog brengen, wat, waarom doet zij dat zo?" Hoe kan ik je dat nu uitleggen tenzij je gerealiseerd bent? Toen Mohammed Sahib de mensen leerde hoe 'namaz' te doen lachte iedereen hem uit. Ze zeiden allemaal: "Waar heeft hij het over? Wat zegt hij, zo je hand omhoog, doe het zo, doe 'namaz' op die manier?" Ze lachten hem allemaal uit. Niet alleen dat, ze vergiftigden hem, ze maakten hem het leven moeilijk. Al die grote mensen werden gekweld. Maar in dit leven kan je mij niet kwellen. Dat is zeker. Niemand kan mij kwellen. Ditmaal gaan jullie het krijgen of je het nu fijn vindt of niet. Of je mij nu uitscheldt, ik ga het doen en ik ga het uitwerken, en het gaat gebeuren. Ik ben vastberaden en het werkt uit. Nu, in het geheel gezien, wat geef jij mij? Mensen zeggen: "Moeder, overgave is zeer moeilijk." Ik zeg: "Wat geef je hier over? Ik weet het niet." Wat is het dat je overgeeft? Ik zeg gewoon, geef je wijsheid over. Waarom geef je mij iets over? Wat kan je me geven? Wat heb je? Ik bedoel, dit idee van overgave op zich, het is alsof Hitler zal komen en je neerschieten en jij moet je aan zijn voeten overgeven. Het is zoiets.

Het gaat om overgave aan jezelf. Overgave aan jouw wijsheid. Wat je overgeeft is je ego en je bevooroordeelde intelligentie die je bedriegt. Stijg op in je zuivere intelligentie. En je superego, dat jouw conditionering is, die je naar beneden trekt, je meesleurt, je negativiteit geeft, allerlei dingen doet. Dat moet allemaal opgegeven worden en jullie moeten vrije mensen zijn. Al je bindingen moeten losgelaten worden. Het belangrijkste punt is de bevrijding waarover ik spreek, in de echte betekenis. Niet de bevrijding waarbij al je zwakheden het overnemen. Je zou je voorbij de zwakheden moeten staan, sterk zijn in jezelf. Daar gaat het over. En dan, eens je bevrijd bent, zie je de efficiëntie. Je beweegt als een dynamisch iemand. Dat is een heel andere zaak. Tenzij je bevrijd wordt van je ego en superego, kan ik niet begrijpen hoe je gaat functioneren. Daarom ligt daar de grootste rotzooi. Waarom is het een rotzooi in deze wereld? Omdat je niet bevrijd bent. Daarom is het ook nodig dat je de vrijheid hebt om te kiezen. Ik kan je niet betoveren om het te doen. Ik kan je in het beste geval overtuigen, vragen, ik kan tot bij je thuis komen, heel lief met je zijn. Ik zal mijn uiterste best doen omdat ik weet dat ik je dit moet geven want ik ben een moeder. Maar hoe kan ik verteren wat ik je te eten geef? Dat moet jij doen. Laat ons zien hoe het uitwerkt!

Moge God jullie zegenen.

Hoe het geheel uitwerkt, misschien, misschien werkt het heel goed uit en krijgen jullie het allemaal in één tel. Zijn er vragen? Wat is er? Waarom je linkerkant schudt? Maak je bandhan. Geen drank meer! Man: Ik drink niet meer. Shri Mataji: Helemaal opgegeven? Helemaal? Man: Helemaal! Shri Mataji: Hoe gaat het met jou? Vrouw: Goed. Shri Mataji: Stel je voor hoe je in één dag zo veranderd bent! Stel je voor! Kijk naar je gezicht, hoe anders is het. Je werd gerealiseerd geboren zie je, dat is een heel goede zaak. Je zou het haar moeten vragen. Je moet je ervaringen met deze mensen delen zie je, zodat ze begrijpen hoe het is. Het is erg belangrijk. Vrouw: Mijn hart was heel erg zwak. Mijn hart was erg zwak, mijn voeten waren blauw.

Shri Mataji: Ja, absoluut, ik bedoel, je bloeddruk was zeer laag. Ze was als een blauwe baby! Nu is het in orde. Heel goed. Het gebeurt bij mensen die gerealiseerde zielen zijn.