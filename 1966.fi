Talk of the Evening Eve of Diwali. Noida (India), 10 November 2007.
Hyvää Diwalia! 
Toivotan kaikille oikein hyvää Diwalia! 
Olette nähneet erilaisia tanssiesityksiä, teidän pitää ymmärtää niistä yksi asia, että kaikki profeettojen kirjoitukset ja puheet kertovat samasta asiasta. Tärkein asia, jonka he sanoivat oli, että Paramatma (Jumalallinen Henki) on Yksi. He inkarnoituivat eri muodoissa, avataroissa, mutta Paramatma on Yksi. He eivät kiistelleet tästä keskenään, he tulivat tähän maailmaan tuhoamaan pahaa ja surmaamaan ilkeät ihmiset; ja tätä tapahtuu koko ajan. Näen joka puolella, että pahat ihmiset paljastuvat ja teidän tehtävänne on varmistaa, että kaikki ne, jotka ovat pahoja, jotka tekevät Paramatmaa vastaan, tekevät mitä vain ansaitakseen rahaa, että he kaikki menevät helvettiin. Emme tiedä kuinka monta helvettiä on olemassa! Paikka, jossa te nyt olette on hyvin kaukana helvetistä. Tällä ei ole mitään tekemistä helvetin kanssa. Mutta jos olette täällä ja teette jotakin epäpyhää, teette väärin, silloin voitte itsekin joutua helvettiin. 

 

On olemassa monenlaisia helvettejä ja sinne pääsy on tehty hyvin miellyttäväksi. Koska he, jotka ovat menossa sinne, eivät edes tiedä minne ovat joutumassa. He, jotka jäävät, pääsevät taivaaseen. Kukaan ei täällä maan päällä edes tiedä että he ehkä joutuvat helvettiin. Jos me teemme väärin, joudumme helvettiin. Diwalin merkitys meille on se, että niin kuin ulos sytytetään lamppuja, teidänkin pitäisi valaistua sisältä päin. Olette valoja tässä pimeässä maailmassa, olette lamppuja ja teidän pitää valaista. Jos ette ole riittävän valaistuneita sisältä päin, Miten voisitte loistaa valoa? Teidän pitää ymmärtää tämä. Te olette ennen kaikkea sahaja joogeja ja teidän pitää ensin valaistua sisältäpäin. 

 

Ehkä olemmekin syntyneet tänne vain tätä tarkoitusta varten. Kukaan ei puhunut tästä ennen Jeesuksen aikaa. Hän tuli Agnya-chakraamme ja näytti, että hänellä ei ollut lainkaan egoa. Hän oli Jumalan poika, eikä silti egoa. Hänen luokseen tulleet ihmiset eivät ymmärtäneet paljoakaan, mutta Jeesus halusi vain puhdistaa Agnya-chakraamme. Näyttää, että Agnya-chakra on Delhissä huonossa kunnossa. Mistä se johtuu? Englantilaiset asuivat täällä ennen ja he opettivat meidät egoistisiksi. Tämä näkyy hyvin selvästi puheessa ja käytöksessä. Olemme kokeneet myös sen, että maamme ei ollut itsenäinen, mutta nyt te olette kaikki vapaita. 

 

Nyt me olemme itsenäisiä. Mitä "Swatantra" on: Swa tarkoittaa itseä ja sellaista jolla on "Swa", tieto itsestä. Silloin hänellä on myös tieto "tantrasta", "Swan" eli itsen instrumentista. Sahaja Yogan avulla olette oppineet tuntemaan itsenne ja tiedätte olevanne "tantra", instrumentti ja että teidän pitää seurata itseoivalluksen tietä. Delhissä on tapahtunut paljon kehitystä, ja niin on tapahtunut muuallakin. Tiedätte varmasti, mikä täkäläisten ongelma on, minun ei tarvitse kertoa. Nyt teistä on tullut itsenäisiä, ja teidän pitää päästä eroon tällaisista ongelmista. Ensimmäinen on, että Agnya-chakra ei ole kunnossa. Jeesus ristiinnaulittiin ja surmattiin, mutta sittenkään emme ole vielä oppineet. Päinvastoin, kristittyjen maiden ihmiset ovat erittäin egoistisia, ja he ovat vaikuttaneet meihinkin. 

 

Mutta kaikkein pahinta on se, että emme ole vielä oppineet tunnistamaan toisiamme. Joka puolella tapellaan ja kiistellään. Riidellään koko ajan. Mielemme ei ole puhdas. Meidän pitäisi ennen kaikkea pystyä puhdistamaan mielemme. Sahaja Yogan avulla kaikki on mahdollista ja sillä tavalla ihmiset voivat päästä todella korkealle. Kenenkään ei tarvitse mennä erakoksi Himalajalle. Kaikki voi tapahtua täällä Delhissä. Mutta jos katselette ympärillenne, näette egoistisia ihmisiä joka puolella ja heidän Agnya chakransa ovat hyvin huonossa kunnossa. Se on hyvin vaikeaa. 

 

Jumala on antanut yhden uuden asian, syövän. Jos sairastuu syöpään ja Agnya-chakra ei ole puhdas, siitä ei voi parantua, ja seurauksena on suuri tragedia. Jos joku sairastaa syöpää, hänen pitää alkaa harjoittaa Sahaja Yogaa ja puhdistaa oma egonsa. Kaikissa paikoissa, joissa on hallitus, ihmiset ovat hyvin egoistisia. Meillä on ollut monia hallituksessa työskenteleviä ja kaikilla on ollut aika suuri ego. Ulkopuolelta tulevilla ihmisillä on enemmän kuin muilla ja kaiken lisäksi kaikki käyttävät alkoholia. Miettikääpä, he kutsuvat itseään kristityiksi ja juovat. Juomalla te teette itseänne vastaan. Te teette Agnya-chakraanne vastaan. Te vastustatte sitä. 

 

Henkilö, jonka Agnya-chakra on puhdas, ei voi koskaan juoda. Minne vain päänsä kääntää näkee ihmisten juovan, eikä heillä ole keinoja päästä irti siitä. Huomatessaan, että eivät pääse eroon siitä, he juovat lisää. Kaikki riippuvuudet tekevät meistä orjia, mitkä tahansa riippuvuudet. Monet ovat riippuvaisia betel-pensaan lehtien pureskelusta ja lisäävät siihen vielä tupakkaakin. Jumala on luonut teidät niin suurella rakkaudella ja antanut teidän syntyä tähän maahan, että olisitte ainutlaatuisia muihin verrattuna. Teistä voi tulla sellaisia. Intialaiset ovat sellaisia. Mutta olen huomannut muutamia vakavia vikoja. Rahaa käytetään täysin vääriin paikkoihin. 

 

Tiet, joita pitkin ajoimme tänne eivät olleet olemassa aikaisemmin, mutta oli todella ikävää nähdä niiden olevan niin huonossa kunnossa, eikä kukaan voi väittää niiden olevan aivan uusia. Vain intialaiset voivat tehdä tällaista. En ole missään muualla nähnyt niin häpeämättömiä ihmisiä, jotka tekevät tällaista. Ei asioiden tarvitse olla näin. Täällä kuka vain, jolla on valtaa, voi tehdä näin. Aivan aluksi meidän on tehtävä tänään päätös, että meidän on puhdistettava Agnya-chakramme. Meidän suurin ongelmamme Agnya-chakrassa on se, että luulemme olevamme paljon ylempänä muita. Alamme ajatella, että voimme hallita koko maailmaa ja että voimme laittaa kuntoon koko maailman. Jos ei itse ole kunnossa, miten voisi parantaa maailman? Olette varmasti nähneet monia, jotka luulevat suuria itsestään, mutta tekevät paljon väärää. 

 

Tässä maassa ollaan hyvin rahanahneita. Miten Jumala voisi antaa anteeksi tällaista? Synneistä suurimpia ovat varastaminen ja korruptio. Joka tekee tällaista syntiä, ja vaikka yrittäisi kuinka tehdä pujia, lausua mantroja, lukea jumaluuksien nimiä, kutsua Allahia, mitä tahansa, ei hyödy siitä millään tavalla. Tänään siis vietetään uutta vuotta. Toivon, että kaikki, ja haluan, että kaikki tekevät päätöksen tästä päivästä lukien, että: "En valehtele, en koskaan, milloinkaan valehtele". Intialaiset ovat kaikkialla tunnettuja valehtelustaan. En tiedä mistä se on tullut, mutta meidän maallamme on epärehellisyyden leima. Suuret pyhimykset ja profeetat ovat syntyneet täällä. Hyvin monet sufit syntyivät täällä. 

 

Miten ihmiset voivat valehdella tällaisessa paikassa? Siispä tänään teidän pitää luvata, että ette koskaan enää valehtele, mitä tahansa siitä seuraakin. Siihen te tarvitsette rohkeutta. Nyt kun olette oivaltaneita, mitä muuta rohkeutta tarvitaan? Te ette enää voi valehdella. Vasta sitten kun teistä tulee tällaisia, ihmiset voivat luottaa, että olette todellakin totuuden seuraajia. Sahaja joogien pitää elää totuudessa. Mikä tahansa on ammatti, mitä tahansa tekee työkseen, vaikka tieinsinööri, tai ihmisiä hoitava lääkäri. Jos kaikesta huolimatta valehtelee, elämästä tulee helvettiä. Tämä tapahtuu siksi, että olette nyt muuttuneet. 

 

Te olette nyt oivaltaneita. Jos oivaltaneet ihmiset valehtelevat, he eivät hyödy mitään oivalluksestaan. Kun olen ulkomailla ja kuulen ihmisten sanovan, että intialaiset ovat huijareita, valehtelijoita ja korruptoituneita, tulen hyvin surulliseksi. Tämä päivä on teille hyvin suotuisa. Tehkäämme kaikki tänään päätös, että me emme koskaan enää valehtele vaikka mitä tapahtuisi. Olen nainen ja myös intialainen. En ole koskaan valehdellut. Valehtelemalla aiheutatte vain vahinkoa itsellenne, väärillä teoilla saatte aikaan menetyksiä. Ehkä ansaitsette enemmän tai huijaatte muilta enemmän itsellenne, mutta ette pääse taivaaseen, joudutte helvettiin. Yksi asia on tärkeää tietää, että meillä on erittäin huono maine muualla maailmassa. 

 

Miksi on näin? Koska me olemme sen luonteisia! Jos kuulette, että joku pettää ja valehtelee, muodostakaa ryhmä ja tehkää kysely asiasta. Esimerkiksi, jos on rakennettu tie, joka ei ole kunnollinen, niin kysykää paljonko rahaa sen rakentamiseen on käytetty ja mitä sillä rahalla on tehty. Raha, joka on saatu teiden rakentamiseen käytetäänkin viinaan, joka on meidän vihollisemme! Miksi te haluatte tehdä niin? Olette kaikki hyvin toimeentulevia. Olen nähnyt monia maita, joissa ihmiset ovat köyhiä, mutta he ovat hyvin rehellisiä. Rehellisyyden pitäisi olla teissä kaikkein tärkein ominaisuus. Tehkää tänään päätös, että tästä lähtien emme enää koskaan ole epärehellisiä. 

 

Emmekä työskentele epärehellisten ihmisten yrityksessä. Jos joku on epärehellinen, me paljastamme hänet. Nyt ihmiset sitten sanovat, että “Äiti, poliisitkin ovat sellaisia ja muillakin osastoilla he ovat tällaisia." Mutta te olette sahaja joogeja. Sahaja joogit eivät ole yhtään sen vähempiä kuin poliisit tai muut vallassa olevat. Heillä on valtaa, mutta todellinen valta tulee totuudesta. Teissä pitää olla totuudellisuutta ja olen hyvin iloinen, että niin monet sahaja joogit elävät totuudessa. Mutta me tarvitsemme lisää totuudellisia sahaja joogeja. Totuudessa eläminen on välttämätöntä, muuten teidän Agnya-chakranne ei puhdistu. Ego sijaitsee Agnyassa. 

 

Kun ihmisestä tulee egoistinen, hän tekee kaikenlaisia virheitä, hän kritisoi ja vahingoittaa muita, korruptoituu. Kaikki sellaiset joutuvat helvettiin. Haluan sanoa teille hyvin selvästi, että teidän ei pidä mennä mukaan korruptioon, ei se teitä tapa. Mitä olette saaneet aikaan ansaitsemalla enemmän rahaa? Mitä te teette? Olette varmaan sytyttäneet muutaman lampun lisää, pitäneet useampaa palvelijaa, mitä muuta? Minkälaisessa kunnossa olette, kun joudutte helvettiin? Puhun tästä kaikesta näin Diwali-päivänä, koska Diwalia juhlittiin sen kunniaksi, että Sita palasi Raman luokse. Emme voi olla orjia, kun saamme nauttia viattomuudesta. Me olemme omia orjiamme, emme kenenkään muiden. 

 

Me emme saa valehdella minkään syyn takia. Olen asunut Delhissä kauan aikaa ja olen yllättynyt siitä, miten täällä valehdellaan. Täällä ei pelätä ollenkaan valehtelemista. Täällä voi avoimesti valehtelemalla hyötyä ja ansaita enemmän rahaa, mutta ei tiedetä, että silloin ei pääse taivaaseen. Haluan sahaja joogien lupaavan, että he eivät valehtele eivätkä tue ihmisiä jotka valehtelevat. Ihmiset sanovat, että maamme on hyvin korruptoitunut. Kyllä, olen ollut monissa maissa ja huomannut, että venäläiset ovat kaikkein parhaimpia ihmisiä. He ovat tyytyväisiä elämäänsä, melkein sahaja joogeja ja siellä on paljon sahaja joogeja. Tänä vuonna en voinut matkustaa Venäjälle, mutta ensi vuonna menen sinne varmasti. Tämä tarkoittaa sitä, että emme ole pystyneet omaksumaan demokratiaa kunnolla. 

 

Meidänkin olisi pitänyt elää kommunismissa. Siellä ei tapahdu ryöstelyä, ei valehtelua ja kaikki rakastavat toisiaan. He kunnioittavat minua paljon. Meidän pitää ymmärtää minne olemme menossa. Kuinka pitkälle voi mennä, että saisi enemmän rahaa? Mitä me saamme siitä? Rehellisyyden pitäisi olla kaikkein tärkein ominaisuutenne. Epärehellisyys aiheuttaa ongelmia omalle kansallenne. Ihmiset sanovat, että intialaiset ovat epärehellisiä. Tunnen häpeää kuullessani tällaista. 

 

Niin monet suuret pyhimykset ovat syntyneet täällä, kuinka monta pyhimystä täällä onkaan asunut, ja nyt täällä olevat ihmiset ovat suuria varkaita, he varastavat ja kritisoivat. Teidän Agnyanne on täysin pelästynyt kaikesta tästä. Kaikki haluavat tehdä paljon rahaa; lopulta kaikki nämä rikkaat joutuvat helvettiin. Tänä Diwalin päivänä, haluan kertoa kaikille Diwalin merkityksestä, että helvetti on täynnä pimeyttä ja te olette valaistuneita. Teidän pitää taistella kaikkialla, missä on pimeys ja kertoa ihmisille, että he tekevät väärin. Tällä tavalla maamme tulee paremmaksi ja se on teidän tehtävänne. Olemme tehneet pujia ja rituaaleja, mutta Shakti (jumalallinen voima), joka on sisällämme, vastustaa kaikkea mikä ei ole totuudellista. Monet ihmiset eivät tiedä, että rahan tekeminen on sairaus. He joutuvat suoraan helvettiin. Minä kerron tämän teille, koska kukaan ei ole ennen kertonut sitä tällä tavalla. 

 

Näin Diwalin aikaan kerron teille, että me sytytämme lamppuja ja juhlimme iloa sydämissämme. Näin me näemme millaisia me itse olemme. Olemmeko varkaita? Nytkin näen ihmisten kinastelevan toistensa kanssa. Hindujen ja muslimien väliset riidat ovat nyt ohi, mutta toisten kanssa riitely on alkanut. Tämä on toinen asia - me olemme myös riidanhaluisia. Muissa maissa ei ainakaan ole niin monia uskontoja kuin meillä. Aina kun siihen löytyy tilaisuus, alamme riidellä, riitely menee kaiken edelle. Mies ja vaimo riitelevät, sitten lapsetkin riitelevät ja jos paikalla on muita ihmisiä, heidänkin kanssaan riidellään. Mitä Sahaja Yoga on? 

 

Sahaja Yoga on vain ja ainoastaan rakkautta. Herättäkää sisällänne oleva rakkauden voima. Tänään on hyvin suotuisa päivä ja meidän pitää sytyttää lamput sydämissämme ja tehdä luja päätös: vaikka kuolisimme, emme valehtele. Täällä on asunut suuria henkilöitä, mutta silti intialaisilla on ympäri maailman huono maine, että olemme epärehellisiä. En kyllä ole koskaan tavannut ketään sellaista, mutta aina kun kuulen siitä, tulen surulliseksi. Intia on erittäin pyhä paikka, suuret pyhimykset ovat syntyneet juuri täällä, ei missään muualla. Myös sufit syntyivät täällä. Niin monet suuret pyhimykset syntyivät täällä Intiassa. Missään muualla ei ole ollut niin paljon pyhimyksiä. On voinut olla muutamia, mutta Intiassa oli sellaisia pyhimyksiä, että kaikki, mitä he opettivat, on jäänyt elämään. 

 

Meistä on tullut halpa-arvoisia varkaita. Se, joka varastaa, ei pääse taivaaseen. Täällä vietettyyn elinaikaan verrattuna joutuu helvetissä olemaan tuhat kertaa pitempään. Tänään minä puhun teille helvetistä, koska helvetti tarkoittaa pimeyttä ja me näemme pimeyden kirouksen joka puolella. Valonne avulla yrittäkää nähdä ketkä elävät helvetissä. Te autatte hallitusta paljastamalla epärehelliset. Olette ehkä alemmassa tai ylemmässä virka-asemassa, mutta silti teidän on paljastettava se, joka varastaa. Ottakaa kiinni varkaat, paljastakaa epärehelliset. Teillä on kaikki voimat, mihin aiotte käyttää niitä? Olette saaneet uuden tietoisuuden, mihin käytätte sitä? 

 

Olette valaistuneet. Näette itsenne sen valossa. Pimeyden takia ette ole nähneet mitään, mutta katsokaa oman valonne avulla mitä olette ja mitä muka saavutatte valehtelemalla? Me olemme perhe, emme koskaan valehtele, emme edes osaa valehdella. Aina kun syntyy tilanne, jossa voisi valehdella muistakaa, että teillä on voimat, olette valoja, Te olette valo pimeyden keskellä. Antakaa valojen palaa. Meidän pitää lopettaa tämä pimeys. Meillä on huono maine epärehellisyytemme takia. Ei ole toista niin suurenmoista maata kuin omamme ja kuitenkin on hyvin surullista, että muut ihmiset ovat ymmärtäneet meidät väärin. En tiedä, mitä he saavuttavat epärehellisyydellään. 

 

Mitä he saavat itselleen, tulee olemaan kauheaa! Kukaan ei säästy! Jokainen epärehellinen henkilö paljastuu ja sitä on jo alettu järjestellä. Teillä on itseoivallus, koska ette ole epärehellisiä, te rakastatte totuutta ja kunnioitatte sitä. Haluan teidän kaikkien puolustavan totuutta. Typerykset aiheuttavat sekasortoa Jamunajissa. Jamunaji joutuu suoraan helvettiin. Mutta te säästytte tältä helvetiltä. Te olette oivaltaneita sieluja. Valaistunut ei koskaan vajoa alas. 

 

Jos haluatte vakiinnutta Sahaja Yogan täydellisesti itsessänne, silloin teidän pitää ensin päättää, että ette koskaan ole epärehellisiä millään tavalla. Rahan haaliminen näyttää olevan ainoa tehtävä tässä maailmassa! Mitä siitä seuraa? Kukaan ei tule muistamaan sellaisia. Teidän pitää elää totuudessa, jos rakastatte maatanne. Kuka uskoo valehtelijan rakkauteen! Tämä on teille hyvin hankala tilanne, kun huomaatte naapurinne olevan sellainen ja luulette, että teidänkin pitää tulla sellaiseksi. Miksei ajattelisi niin, että me olemme tällaisia - miksei naapurikin voisi tulla meidän kaltaiseksemme. Luvatkaa, että ette koskaan ole epärehellisiä, ettekä tue ketään epärehellistä. Emme tiedä miksi valhe kukoistaa, se on maamme kirous! 

 

Monet ihmiset valehtelevat ainakin kymmenen kertaa, päivässä, aamusta iltaan, eikä sekään riitä. Nyt kun ette enää elä köyhyydessä, kaikki on hyvin, on ruokaa ja juomaa yllin kyllin eikä teidän tarvitse enää kerjätä, miksi te edelleen valehtelette? Vannokaa siis tänään, että me emme enää valehtele ja jos joku niin tekee, niin me emme tue tätä henkilöä, me emme ole hänen kanssaan missään tekemisissä. Tämä tuo teille runsaasti rauhaa ja onnea. Te tiedätte, että valehtelija joutuu helvettiin ja te menette hänen mukananaan. Jumala on antanut teille itseoivalluksen, olette valaistuneet sisältä. Tämän valon avulla teidän ja kaltaistenne pitää luvata, että ette koskaan valehtele, vaikka kuolema tulisi, mitä tahansa tapahtuisi. Intialaiset ovat kunnollisempia, tiedän sen, mutta kun kuulen puhuttavan heistä ulkomailla, tulen hyvin surulliseksi. Tapa millä nämä tiet on rakennettu, onko siinä mitään järkeä? Tuntui kuin olisi kulkenut keskellä metsää. 

 

Olette vaikutusvaltaisia, kun huomaatte epäkohdan, tehkää kysely, kuka tällaisen tien on rakentanut? Miksi näin tehtiin? Kuka käytti rahat? Kaikkien sahaja joogien pitää yhdistyä ja yrittää ajaa tämä "paha henki" pois maastamme. Kaikkialla sanotaan: "Älkää luottako intialaisiin." Kuinka häpeällistä! Meihin pitäisi pystyä luottamaan kaikkein eniten. Meillä on ollut todella suuria johtajia, pyhimyksiä ja suuria sieluja. Mutta emme ajattele heidän nimeään ja mainettaan. Heitä kunnioitettiin ja teitä tullaan kunnioittamaan. 

 

Mutta älkää puolustako varkaita. Jos tiedätte jonkun olevan varas, älkää silloin syökö heidän kotonaan, silloin heidän olonsa käy vaikeaksi. Minä sanon teille, että te olette jumalaisten voimien poliiseja, yritätte paljastaa varkaat, jotka kohtaatte. Yrittäkää opettaa tätä rohkeutta lapsillennekin. Paljastakaa väärintekijät ja valehtelijat. Lukuisat pyhimykset ovat nostaneet maamme henkisyyttä ja te olette myös pyhimyksiä. Teidän ei tarvitse valehdella. Mitä sitten, jos saatte ruokaa vain kerran päivässä? Kukaan ei kuole ruuan puutteeseen. Me saamme aivan riittävästi ruokaa ja juomaa, mutta sen lisäksi haluamme vielä juoda alkoholiakin. 

 

Jos juomme, pystymme tuskin ottamaan askeltakaan. Juominen tuhoaa meidät. Emme pysty elämään kunnollista viinan takia. Esimerkiksi Amerikassa on keksitty, että kun lapsi täyttää 16, hän voi ansaita itse elantonsa. Tämä tarkoittaa sitä, että kaikki ovat palvelijoita. Heille maksetaan kaikenlaisesta, mm. autopesusta. Ja kun he täyttävät 16, heille sanotaan, Sir, olette nyt 16, lähtekää pois. Olen nähnyt kaikkialla näitä 16-vuotiaita lapsiparkoja. Mihin juuri 16 täyttänyt joutuu? 

 

Entä opiskelut? Hän on nyt 16-vuotias! Hänet heitetään ulos kodistaan. Sekä isä että äiti heittävät lapsen pois kotoaan. Katsotaan, kuinka pitkälle amerikkalaiset menevät. He joutuvat tuhoon. Kenestäkään ei tule suurta ostamalla pari jettiä. Millä tasolla olette? Mihin te pystytte? Intia on maa, joka voi palvella koko maailmaa. 

 

Mutta sitä varten sen pitäisi elää totuudessa. Kuka tarvitsee vääryyttä, en voi ymmärtää sitä! Suurimman osan rikkaista pitäisi ensin ymmärtää se, että ovat rikkaita ja istua sitten rauhassa alas, eikä miettiä miten ansaita lisää. Kukaan ei tule onnellisemmaksi ansaitsemalla enemmän. Olette sahaja joogeja ja teidän sisällänne on valo. Näette tienne tämän valon avulla, se on totuuden tie. Olitpa muslimi, hindu tai kristitty, sillä ei ole mitään merkitystä. Olette kaikki ihmisiä. Jos ihmisillä ei ole rehellisyyttä, he ovat epärehellisiä. Kukaan ei muista heitä. 

 

Entä elämä tämän jälkeen, millainen siitä tulee? Rehellisyydestä on monenlaista hyötyä. Kaikkein suurin hyöty on se, että Jumalan siunaukset seuraavat teitä koko ajan. Saatte osaksesenne sellaisia siunauksia, että yllätytte kun huomaatte. Ilman mitään ponnistuksia kaikki asianne järjestyvät. Mutta täällä, missä tilanteessa ihmiset elävätkään, oli heillä rahaa tai ei, he juoksevat rahan perässä. Vielä on paljon köyhiä ja heidänkin pitäisi saada juhlia Diwalia tänään. Heidänkin pitäisi saada olla iloisia. Me asumme samassa maassa. Mutta petämme itseämme. 

 

Olemme hyvin älykkäitä. Sen takia meistä tulee egoistisia sisältä päin. Jos tulee egoistiseksi, ei kukaan voi auttaa. Egon vaikutuksesta voi saada syövän. Silloin ei voi auttaa itseään. Jos sinulla on syöpä, et voi auttaa itseäsi. Minäkään en voi auttaa. Sanon sen suoraan. Polttakaa ensiksi egonne tulessa. Jos teillä on ego, teidän pitäisi hävetä sitä. 

 

Mitä varten te pidätte egoa? Meidän maassamme se on kaikki kaikessa. Loppututkinnon suorittaneesta tulee egoistinen, ja jos hän saavuttaa enemmän, ego tuplaantuu. Jos joku saavuttaa jotakin, jos hänestä tulee insinööri tai lääkäri, hänestä tulee heti egoistinen. Kun Agnya-chakra menee tukkoon, minne silloin joutuu? Suoraan helvettiin. Ja helvetti on kauhea paikka. Jumala on antanut teille älykkyyden ja nyt te olette saaneet itseoivalluksen. Jos senkin jälkeen haluatte helvettiin, menkää. Tähän asti kukaan ei ole puhunut tästä. 

 

Tänään on suotuisa päivä, koska tänä päivänä tapahtui monia asioita. Sita palasi kotiin "Ramchandrajin" päättyessä, Krishnan kauden aikana tehtyjä suuria tekoja suorittivat ne, jotka olivat oivaltaneita sieluja. Ensimmäinen asia mistä pitää todella päättää on se, että emme tee mitään epärehellistä. Jos joku muu tekee, meidän tehtävämme on paljastaa hänet. Näen, että tässä maassa valkoiset taistelevat mustien kanssa, joku toinen jonkun muun kanssa. He haluavat Intian jakautuvan, mikä ei tule olemaan ollenkaan hyvä asia. Miten se voisi olla hyvä asia, jos olette rehellisiä ja kaikin puolin hyviä ihmisiä! Mitä tahansa opimmekin englantilaisilta, siitä ei ole meille mitään hyötyä. Heillä menee nyt todella huonosti. Meidän on pelastettava oma maamme ja koko maailma. 

 

Se on suuri vastuumme; olette saaneet oivalluksen, olette valaistuneet. Mutta jos haluatte ryömiä ojassa, minkä sille voi? Kaikkien pitäisi yrittää yhdessä. Haluan, että sahaja joogit muodostavat komitean ja jos joku huomaa jonkun varastavan, siitä pitää ilmoittaa komitealle ja katsoa, miten komitea hoitaa asian. Tällä tavalla maineenne paranee ja pääsette arvostettuun asemaan. Aivan ensimmäiseksi ette saa olla epärehellisiä eikä antaa muiden olla. Tämä on hyvin tärkeää. Oman maanne maine on tahriintunut. Ruokaöljyä laimennetaan ja gheetäkin laimennetaan. Kaikkialla ihmiset nauravat meille. 

 

Kukaan ei usko, mutta kaikkein hienoimmat ihmiset ovat Intiassa. Täällä itseoivalluksen saaneiden ihmisten määrä on suurempi kuin missään muualla maailmassa. Mutta nämä eivät ole ansainneet hyveitä itselleen. On siis parempi ansaita hyveitä kuin ansaita rahaa. Katsokaa näitä hyvin köyhiä ihmisiä. Tämä päivä on hyvin suotuisa ja myös ilontäyteinen. Miksi? Koska tänään olemme päässeet taivaaseen ja haluamme myös pysyä siellä. Mutta pelkurit eivät pääse taivaaseen. Siellä ei tarvitse pelätä mitään. 

 

Jos ansaitsee muutaman rupian enemmän tai vähemmän, millainen onnettomuus siitä voi olla seurauksena? Kaikki ovat vaurastuneet. Olen nähnyt sen. Olen käynyt täällä säännöllisesti viimeiset 17-18 vuotta. Teistä on tullut rikkaampia. Tilanne on parempi kuin aikaisemmin. Mutta aamusta iltaan näkee epärehellisyyttä, epärehellisyyttä, epärehellisyyttä. Tie on tehty valmiksi kulkea. Luvatkaa tänään, että me emme aio olla epärehellisiä jos joku on, niin kaikki vastustavat sitä yhdessä. Miksi teille on annettu Sahaja Yoga? Miksi teille on annettu itseoivallus? 

 

Että voisitte levittää valoa. Jos teillä ei ole sitä, miten te voisitte levittää valoa ulospäin? Tämän valon avulla te autatte myös epärehellisiä. Mitään ei tapahdu, jos ansaitsette hieman vähemmän. Jos olette rehellisiä, silloin Jumala auttaa teitä! Miksi meidän maassamme kuolee niin paljon ihmisiä? Missään muualla ei kuole niin paljon. Se johtuu siitä, että heidän pitää mennä helvettiin. Ymmärtäkää, että jos olette epärehellisiä, on ensimmäinen askel kohti helvettiä jo otettu eikä toista askelta, valehtelua, edes tarvita. Puhukaa totta. 

 

Totuutta puhuva ihminen on ainutlaatuinen. Jos hän on vielä sahaja joogi, vieläkin parempi. Kuten ihmiset muistavat sufit, samalla tavalla he tulevat muistamaan teidät. Teidän ei tarvitse tehdä mitään. Paljastakaa vain epärehelliset, se on hyvin välttämätöntä. Täällä ihmiset taistelevat lopettaakseen jätteiden laskemisen Jamuna -jokeen - että tästäkin pitää sanoa ihmisille! Olen vieraillut hyvin monessa maassa eikä missään heitetä jätteitä jokeen! Misi olette niin laiskoja? Jätehuolto on hoidettu. Voitte antaa jätteet kunnan hoidettavaksi tai viedä kaatopaikalle, mutta jos itse roskaatte, mitä sille voi tehdä? 

 

Päättäkää kaikki tänään mielessänne ja vannokaa, koska tänään on hyvin suotuisa päivä, että “emme ole epärehellisiä emmekä usko epärehellisyyteen”. Olen tavannut ihmisiä, jotka eivät ole epärehellisiä eivätkä he mene epärehellisten ihmisten kotiin. He eivät halua olla missään tekemisissä heidän kanssaan, koska haluavat pitää huolta omasta hyvinvoinnistaan ja myös oman maansa hyvinvoinnista. Sinä olet sahaja joogi ja sinun pitää luvata että et tee mitään epärehellistä. Voit vain tunnistaa epärehellisen henkilön ja sitten kertoa sisäiselle sielullesi, että hän on epärehellinen. Ja jos vaikkapa kaksitoista sahaja joogia tulee yhteen ja saa tietää, että joku henkilö on epärehellinen, silloin Jumaluus tulee auttamaan. Tämä maa ei hyödy muutamasta rikkaasta ihmisestä, mutta se hyötyy varmasti rehellisistä ihmisistä. Suurin häpeänmerkki, jonka olemme saaneet, on epärehellisyyden leima. Sahaja joogit eivät voi koskaan olla epärehellisiä. Meidän pitää yhdistyä, työntää syrjään kaikki riitely ja väärät käsitykset rehellisyydestämme. 

 

Intian maine on pahoin tahriintunut, joten vannokaa, että tästä eteenpäin me emme ole epärehellisiä ja jos tapaamme epärehellisiä, me paljastamme heidät. Seuraavana päivänä hän ei voi enää nukkua rauhassa. Tämä on paisunut jo aivan liikaa. Olen hämmästynyt epärehellisyyden laajuudesta, epärehellisyyttä on kaikessa, aivan kaikessa. Ennen joutui ulos yhteisöstä pienemmästäkin syystä, ihmiset lähtivät myös itse pois vähäisistäkin syistä. Maamme oli rehellinen, sillä oli hienoja ominaisuuksia. Olemmeko unohtaneet ne? Mihin ne ovat joutuneet? Näen epärehellisyyttä joka puolella, joka askeleella. Meidän pitää opettaa lapsiamme olemaan rehellisiä. 

 

Kyllä, vaikka he olisivat nälkään kuolemassa, mutta se voidaan tietysti estää, mutta vain jos he ovat rehellisiä. Epärehellistä ei kukaan voi auttaa, ei edes Jumala. Silloin saa kaiken maailman taudit. Maassamme on monia huonoja tapoja, täällä juodaan viinaa ja viiniä. Oletteko syntyneet tänne tullaksenne typeryksiksi? Älkää pelätkö väärintekijöitä, tai auttako heitä. Olen nähnyt ihmisiä, jotka menevät koteihin, joissa juodaan ja sitten hekin alkavat juoda. Mutta kun huomaatte, että jollakin on tällainen luonne, kun huomaatte, että hän on epärehellinen, älkää olko tekemisissä hänen kanssaan. Meidän pitää tehdä työtä maamme hyvinvoinnin eteen, Jumala on antanut meille valon. Nähkää tässä valossa. 

 

Hänen voimansa ovat valtavat. Jos päätätte näin, Jumala hoitaa ne, jotka ovat epärehellisiä kansaansa kohtaan, se riittää. Teistä on tulossa kuuroja. Ette kykene ymmärtämään. Sellainen ihminen ei voi koskaan tehdä mitään hyvää, eikä hän osaa koskaan antaa muille. en ymmärrä, miten he voivat elää niin häpeämättömästi. Siksi tämän päivän viesti on, että teidän pitää tehdä lupaus, että ette aio olla millään tavalla epärehellisiä ja jos joku on epärehellinen, emme tue häntä. Se riittää. Maahamme tulee vielä monia oivaltaneita sieluja. Mutta kuka haluaa tulla näin epärehelliseen maahan? 

 

Ainoa viesti tänään on se, että teissä on valo, jos kuljette valonne johdattamana, se antaa teille vahvuutta. Te voitte tehdä mitä ikinä haluatte. Katsokaa, me olemme saavuttaneet “Swatantramme”. “Swatantra” on mekanismi, jolla ymmärrämme itseämme. Haluan, että tänne syntyy paljon oivaltaneita lapsia, joten ymmärtäkää, että tämä on suurenmoinen päivä. Tehkää lupaus, että emme ole epärehellisiä emmekä tue epärehellisiä. Teidän ei tarvitse pelätä heitä; Jumala ei ole heidän kanssaan, vaan teidän kanssanne. Jos olette hyviä, silloin Jumala on kanssanne. Kaikki ihmiset ovat syntyneet juuri Intiaan, mutta ei tappelemaan ja kuolemaan, kuin suuret typerykset! Täällä tapellaan ja kuollaan... kertokaa ihmisille, että se ei hyödytä ollenkaan. 

 

“Ooh! Miksi te taistelette? Mitä te haluatte? Teillähän on jo kaikenlaista syötävää ja juotavaa, mitä te vielä tarvitsette?” Mutta nykyään ihmiset haluavat tietynlaisia vaatteita, tietynlaisen kodin, ja tätäkään ei vielä omista... Kaikki tämä johtaa vain helvettiin. Entisaikoina monet olivat sufeja, te olette myös sufeja, koska olette puhdistuneet. Nyt te kirjoitatte runoja vilpittömyydestä. Vilpillisyys joutaa kokonaan pois on muitakin asioita, jotka pitää muuttaa paremmiksi. Mutta, ihan ensimmäiseksi: älkää olko epärehellisiä. Emme ole niin köyhiä, että turvautuisime valheeseen. Maamme maine on tahriintunut. 

 

Tämä maine on puhdistettava. Te olette sahaja joogeja ja te pystytte siihen. Teillä on valo ja tämän valon avulla voitte levittää valoa kaikkialle ja antaa rohkeutta kaikille. Erityisesti kaikkien nuorten pitää miettiä mitä kaikkia rehellisiä asioita voi tehdä. Kuten kampanja: "Älä heitä roskia Jamuna -jokeen". Se on ihan hyvä, mutta ei kuitenkaan niin tärkeää. On tärkeämpää päästä eroon epärehellisyydestä. Siksi juuri tätä päivää pidetään suotuisana kaikkialla. Joka puolella sytytetään lamppuja. Jos emme kaikesta huolimatta pysty tähän, mitä hyötyä Sahaja Yogasta on? 

 

Intiassa on kaikkein eniten sahaja joogeja. Sitten tulee Venäjä. He ovat erittäin ystävällisiä. He eivät ryöstä ihmisiä. En tiedä miksi. Jos Intiaan tulisi kommunismi, niin ehkä meistäkin tulisi samanlaisia; mutta se ei ole kovin hyvä ajatus. Jos ihminen joutuu tekemään jotakin pakosta, se ei ole hyvä. Päättäkää, että meistä itsestämme tulee voimakkaita. Päättäkää nyt tänä suotuisana päivänä, että ette ole enää epärehellisiä ettekä anna muidenkaan olla. Tämä maa tulee silloin kukoistamaan. 

 

Olen nähnyt millaisia muut maat, niiden asukkaat ovat, kaikki ovat hyödyttömiä ihmisiä. Meillä ihmiset ovat edelleen henkisiä. Henkisyys häviää maastamme, jos epärehelliset ihmiset pääsevät liikaa valtaan. Ainoa viestini on, että me emme ole epärehellisiä emmekä salli muidenkaan olevan. Täällä ollaan liian suvaitsevaisia tässä asiassa. He antavat tällaista tapahtua ja se on suuri virhe. Kun teillä on valo, miksi pelkäätte? Miksi teidän pitäisi pelätä? Siksi pyydän teitä olemaan rohkeita ja silloin olemme saavuttaneet eräänlaisen vapauden. Te saavutatte "swatantran", tiedon siitä miten meidän sisäinen itsemme toimii. 

 

Te olette saavuttaneet sen. Mutta käyttäkää sitä myös. Teitä on kokoontunut tänne niin paljon tänään. En ole koskaan nähnyt teitä näin paljon Delhissä. Päättäkää kaikki tänään sisällänne, että ette usko ketään epärehellistä. Kaikki paholaiset syntyvät juuri siksi, että meidän sisällämme on jotakin, mikä saa ne ajattelemaan, että me uskomme niihin. Intialaisten ei pitäisi uskoa niihin eikä oivaltaneiden varsinkaan. Maallamme on kannettavanaan suuri häpeätahra, joka ei ole todellinen. Intiassa on paljon kunnollisia ihmisiä eikä tämä tahra ei ole todellinen. Olen myös nähnyt, että ihmiset tappelevat keskenään: tämä on meidän maamme ja tuo on teidän. Ainoa asia mitä teillä on, on "Swaraja", oman itsen valtakunta. 

 

Te saatte ikioman valtakunnan kun teistä tulee "Swatantra" sen todellisessa merkityksessä. Siellä ei tarvitse pelätä ketään eikä käskeä ketään. Olen yllättynyt, että teitä on täällä niin paljon. En ole koskaan nähnyt niin paljon ihmisiä Delhissä. Minun ainoa pyyntöni tänä suotuisana päivänä on, että me päättäisimme olla aina rehellisiä, vaikka meidän pitäisi kuolla sen takia. Maamme on rappeutunut viimeisen kymmenen vuoden aikana. Teitä sahaja joogeja on niin paljon, mitä te pelkäätte? Mikä asia teitä pelottaa? Jumaluus on teidän kaikkien tukena. Kun sufit saivat tietää, että Jumala oli heidän kanssaan, he hankkiutuivat eroon kaikesta hyödyttömästä maallisesta. 

 

Eivät kaikki, mutta muutamat. Tehkää te samoin. Tämän päivän viesti teille on, että te ette saa olla varkaita ettekä tukea ketään varasta. Näen vain ihmisten kiistelevän yhä useammasta aiheesta, sellaisista kuin kastijärjestelmä ja uskonto. Oletteko tulleet pelastamaan maatanne vai hukkumaan? Teillä on suuri vastuu kannettavana. Olette syntyneet Kaliyugan aikakaudella. Tämä Kaliyuga pitää muuttaa ja siksi niin monet tuhannet ovat saaneet oivalluksen. Missään ei ole ollut näin paljon oivaltaneita sieluja. Siksi pyydän teitä yhä uudestaan ja uudestaan: pysykää totuudessa ja minä olen aina teidän kanssanne. 

 

Jumala on myös teidän kanssanne. Pyydän teitä, että lujasti päätätte itsellenne, että emme hyväksy minkäänlaista varastelua ja ryöväämistä ja jos huomaamme sellaista, taistelemme sitä vastaan. Ovatko ihmiset humalassa, vai mitä tämä on? Mitä he ovat hyötyneet tästä valosta? Rohkeutta. Taistelkaa rohkeudella. Kaikki väärä pitää poistaa Intiasta. Maine on tahriintunut ja on vielä muitakin asioita, mutta kaikkein tärkein on se, että jos rehellisyys puuttuu, kuinka Jumala voisi auttaa? Rahan ansaitsemisella ei ole mitään merkitystä Jumalalle. Mutta henkisyydellä on ja sen te olette saavuttaneet. 

 

Maailmassa ei ole kovin paljon sahaja joogeja, mutta sahaja joogit eivät tee väärin. Kerron teille tämän siksi, että ilmapiiri Delhissä on kovin huono ja meillä intialaisilla on niin huono maine kaikkialla. Teillä on kaikkea, syötävää, juotavaa ja vaatteita, mitä vielä haluatte? Käytte elokuvissa, siihenkin riittää rahaa. Teidän pitää päästä irti riippuvaisuudesta rahaan. Toivon sydämestäni, että otatte sanoistani vaarin. Meidän pitää vannoa, että emme ole epärehellisiä ja vastustamme sellaisia jotka ovat. Ymmärtäkää, että suurinta mitä maamme nyt tarvitsee on rehellisyys. Ei ole suurempaa. Rehellisyys on yhtä kuin äitinne. 

 

Mitä sitten, jos on vain yksi paita eikä kymmenen? Kertokaa tämä myös kaikille naisille. Se onnistuu. Se tulee tapahtumaan. Tämän päivän puhe oli hieman erilainen, ainutlaatuinen ja oli ystävällistä, että otitte vastaan sanomani. 
Kiitos.  

 