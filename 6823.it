“Il Signore Shiva”, discorso ai sahaja yogi, Nuova Delhi (India), 22 Febbraio 1982

La creazione del Kailasha ebbe luogo. Noi indiani adoriamo il Kailash in quanto residenza di Shiva, Sadashiva, Dio onnipotente, che è eterno. Inizialmente il Parabrahma, il Nirakara, colui che è senza forma, si trovava in stato dormiente - quando si risveglia è chiamato Sadashiva. In quella fase il suo potere divenne l'Adishakti, la Madre Primordiale, o possiamo chiamarLa lo Spirito Santo. Questa Madre Primordiale diede origine alla propria creazione per compiacere Sadashiva che non era altro che il testimone di questo spettacolo; lo spettatore. Non voglio entrare nei dettagli della creazione, oggi, ma bisogna ricordarsi che tutta la creazione è un atto deliberato, non un caso. In seguito l'Adishakti creò, all'infuori di Sé, tre poteri che voi conoscete: il potere del desiderio, il potere di azione ed il potere di evoluzione o dharma. Questi tre poteri sono stati creati dal puro desiderio che aveva, di essere uno con il suo Signore, Dio Onnipotente, Sadashiva. Questo desiderio risiede dentro di noi come Kundalini – la Kundalini, il nostro quarto potere interiore - che risiede addormentata nell'osso triangolare. Come Jako Ghopal [?] ha affermato di recente, la gente non sa né come alzare la Kundalini, né come guidarla. In realtà, la Kundalini può essere alzata solo da una persona che sia un'autorità, un'autorità spirituale, oppure dall'Adi Kundalini stessa.
Ve l'ho detto ieri di come, anche nei tempi antichi, la conoscenza della Kundalini fosse nota. Tale conoscenza ci era nota in India, poiché l'India è il Paese al quale dovremmo rivolgerci per la salvaguardia delle radici della creazione. Il nostro compito è quello di custodire le radici, mentre gli altri hanno l'albero, i fiori ed i frutti. In India le radici sono cresciute all'insaputa della gente comune. Queste radici raggiungono il livello in cui la Kundalini è diventata una conoscenza di molte poche persone - in realtà, direi di pochissimi – e non fu rivelata per molto tempo, finché Adi Shankaracharya stesso non ne parlò.
Sebbene Mârkandeya abbia descritto la Kundalini, i diversi poteri della Madre, fu Adi Shankaracharya a venire su questa terra per parlare apertamente della Kundalini. La ragione è che, in un primo momento, fu tenuta segreta e venne rivelata una parte di essa a chi soleva dubitarne, oppure, se doveva essere rivelata - a chi rivelarla? - vi erano pochissime persone in grado di capire.
Nella Bibbia è scritto che ci sarà un albero della vita e questo albero della vita non è altro che l'intera Sushumna Nadi ed i suoi rami. Inoltre, è scritto che “apparirò dinnanzi a voi come lingue di fuoco”.
Quali sono queste lingue di fuoco? Se guardate il vostro Sahasrara - non so quanti di voi hanno visto il proprio Sahasrara – assomiglia a mille lingue di fuoco. Noi li chiamiamo petali – è più bello chiamarli petali - ma sono fiamme. Quando vengono risvegliati sembrano fiamme, fiamme che bruciano in modo molto silenzio.
Sapete, quando questo Sahasrara, quando vedete la bellezza del Sahasrara, vi meraviglierete di come, ad una mente grossolana, il cervello non sia altro che un insieme di cellule grasse. Quando invece ottenete la realizzazione, vi rendete conto che, ciò che prima sembrava semplicemente un ammasso di cellule grasse – questi nervi possiamo chiamarli cellule di grasso allungate – quando viene illuminato se ne vede la luce tutt' intorno: [le cellule grasse] sono come stoppini illuminati di una candela, fiamme ardenti molto lunghe, belle e di differenti colori, molto silenziose, bellissime. Per la gente comune questa è solo un'incredibile frottola ed è difficile, per una persona, parlarne.
Come vi ho detto ieri, dobbiamo avere un microscopio per riuscire a vedere qualcosa sotto la pelle. È molto più di questo, per voi è necessario vedere cosa c'è dentro di voi, perché questa è la zona che giace sottoterra, e non sopra la terra. Così come per un albero è essenziale avere le radici, allo stesso modo la vita spirituale è la cosa più importante per l'esistenza di questo universo, per l'esistenza di tutti gli esseri umani. Se la vita spirituale non ci fosse, l'universo non potrebbe esistere.
Ora, questa conoscenza avrebbe potuto essere contestata dall'Occidente, dalle persone che sono intellettuali. Coloro che guardano attraverso i propri occhi ordinari e credono in quello che c'è perché è lì, avrebbero dovuto essere onesti a riguardo, ma ancora dobbiamo raggiungere certe conclusioni. Quando queste personalità parlavano dello Spirito, che lo Spirito risiede nel cuore, che esiste uno Spirito, che bisogna nascere nuovamente per essere tutto ciò - persino Cristo ne parlò moltissimo - allora occorre pensare che non potevano averci mentito, che non ci stanno prendendo in giro. Essi non volevano niente, ma che cosa abbiamo dato loro in cambio? Qualcosa come la crocifissione, la tortura. Allora perché tutti loro parlarono della vita spirituale, della vita eterna, dello Spirito, della rinascita dell'essere umano? Ogni scienziato deve onestamente rifletterci e arrivare alla conclusione che, perlmeno, ci deve essere qualcosa. Certamente a livello scientifico non è possibile arrivarci; mentalmente non è comprensibile. Per esempio, se sono arrivato qui in auto, la devo lasciare fuori ed entrare dentro. Essa [l'auto] ha i suoi limiti, così come la vostra intelligenza e scienza hanno i propri; deve avvenire spontaneamente, in modo che sia un processo vivente. Attraverso la ricerca scientifica non è possibile far germogliare un seme, non è possibile trasformare un fiore in un frutto. In realtà, noi non possiamo fare niente che sia vivente.
L'altro giorno c'è stata una discussione, una signora, una scienziata, prese posizione e si sentì molto male. Disse: “Oh, stiamo creando due bambini!” Replicai: “Ma il processo vivente attraverso il quale nascono i bambini viene da qualche altra parte; non potete creare la vita.” Dunque, bisogna rendersi conto che il processo con il quale otteniamo la vita non è conoscibile mediante la scienza, né attraverso l'attività mentale, quindi non comprenderemo la Kundalini attraverso la nostra attività mentale. Ma una volta che ottenete la vostra realizzazione, ogni cosa diventa logica. Un esempio potrebbe essere quello di un uomo che è cieco: non è in grado di vedere il colore di questo muro, il colore di queste tende, non conosce le dimensioni di questa stanza. Immaginiamo di raccontargli qualcosa a riguardo, sarà un mito per lui, un mito. Ma se per caso potessimo ridargli la vista, allora questo mito diventerebbe logico, inizierebbe a comprenderlo mediante la sua logica, capirebbe che prima era cieco, ma ora è aperto a questa nuova esperienza.
La scienza completa delle leggi divine è collocata all'interno di voi. Un domani i vostri figli potrebbero contestare la vostra scienza, naturalmente potrebbero farlo anche con tutte le religioni, però la scienza può essere confutata. Per esempio, molte teorie scientifiche che erano considerate leggi, adesso sono state messe in discussione e confutate ancora. Le leggi di Dio, però, una volta trovate, non sono impugnabili. Ad esempio, una volta ottenuta la realizzazione, una volta divenuti lo Spirito, si diventa l'assoluto, non esiste una relazione relativa: tutto riguarda lo Spirito. Lo Spirito è il punto assoluto che si raggiunge, tutto il resto è relativo. Lo Spirito inizia ad emettere il potere chiamato Brahma Shakti, oppure vi collega a questo potere, che è il potere divino dell'amore di Dio. Finché non si è connessi con lo Spirito, non si può sentire questo potere divino che non può essere spiegato dal cervello, ma lo vedete lavorare, attivo, essendo il motore di tutti i processi viventi nel mondo. Questo è ciò che cominciamo a sentire dentro di noi, proprio quello che avvertiamo come caldo e freddo - la brezza fresca dello Spirito Santo nella mano, che è il vero bodha, il vero sentimento nel sistema nervoso centrale di un essere umano.
E così questa nuova dimensione si sviluppa dentro di noi quando lo Spirito viene illuminato. Oggi è il giorno in cui lo Spirito venne riflesso, per la prima volta, su un oggetto materiale della Terra. Noi diamo tutto per scontato. Ad esempio, la Terra fu creata dal Sole. Bene, allora come mai è così? Talvolta è ghiacciata, in certe zone c'è il ghiaccio, c'è qualcosa. Come avviene? In realtà, la Terra fu portata lontano dal Sole. [a parte, Shri Mataji parla in Hindi]
Questa Madre Terra che vedete oggi fu creata dal Sole dopo il big bang. Tutta la storia ve la racconterò un'altra volta, comunque fu estrapolata dal Sole e fatta congelare. Fu portata molto vicino alla Luna dove si ghiacciò completamente, poi fu riportata lentamente vicino al Sole e si scoprì che vi era un luogo appositamente scelto da Brahma Shakti per creare il Kailasha. Tale posto fu scelto molto prima che tutte queste cose furono fatte per la Madre Terra e, in quel punto, il ghiaccio rimane per sempre nella forma di un volto. Questo è il volto di Dio Onnipotente.
Ora, qualcuno potrebbe dire che non si dovrebbe credere nelle statue usate per i puja, che non sia assolutamente corretta la venerazione delle statue. Anch'io sono assolutamente contraria al culto delle statue, però le statue sono qualcosa di diverso da ciò che chiamiamo Swayambhu, cioè ciò che scaturisce da sé.
Nella Bibbia si dice - quando Mosè portò i dieci comandamenti - che “tu non adorerai nulla che sia ricreato dalle cose generate dal Cielo o dalla Madre Terra”. Questo è un punto molto importante. Quali sono quelle cose create dalla Madre Terra e dal Cielo? Invece di andare a fondo in questo, la gente ha semplicemente affermato che è meglio non adorare le statue. Che non si possa riprodurre né venerare [qualcosa] è, ovviamente, una regola rispettata da tutti coloro che seguono l'Islam (Corano / Torah), dagli ebrei ed anche dai cristiani. Tutti e cinque i libri del Vecchio Testamento - i Dieci Comandamenti - sono comuni a tutte e tre queste religioni.
Ciò non significa, però, che non si debba adorare quel che viene creato dalla Madre Terra, ma nessuno l'ha capito. Vedete, gli esseri umani cercano sempre delle scappatoie. In seguito, lo stesso Maometto affermò queste cose e le seguiva. Mohammad Sahib nacque come il nostro grande guru, Guru Nanaka. Guru Nanak non era un essere umano, non era solo un Paygambar [?], bensì era la reincarnazione di Adi Guru, il Maestro Primordiale; Egli fu una personalità divina. Ovviamente, le persone che vissero a quel tempo erano talmente inutili e grossolane dall'aver torturato la Sua vita, in realtà nessuno lo seguì. Le cose cambiarono dopo la Sua morte. Egli affermò anche che è la Madre Primordiale ad aver creato l'Universo. A quel tempo, in questo Paese, la gente stava seguendo una religione ritualistica ed assurda come l'Induismo - ben lontana dalla vera ed antica religione delle Upanishad - poiché i cosiddetti “preti pagati” avevano preso il sopravvento e portavano le persone presso i templi da loro creati - e non dalla Madre Terra - per ricavarne denaro. Questi templi furono utilizzati solamente per farne soldi. In tale frangente, nel quale [Maometto] nacque, dovette mettere tutta la Sua attenzione su questo e dire che “è meglio non venerare nessuna statua”. Ma c'erano dei punti viventi di vibrazioni provenienti da Madre Terra, che chiamiamo jagrut.
L'altro giorno sono andata in un posto, chiamato Musalwadi, dove si dice che – loro non lo sapevano, gliel'ho detto Io – una Dea abbia ucciso un grande demone chiamato Rahu con il Suo musal - musal significa trave [o raggio], ed è per questo che [il posto] si chiama Musalwadi. Ho constatato che vi erano straordinarie vibrazioni e chiesi: “ Non sorge nessun tempio, qui, di qualche jagrut?” Risposero: “No, Madre, nessun tempio del genere.” Replicai: “Deve esserci.” Risposero: “Ah, c'è un posto.”
E' molto buffo che quando gli inglesi erano qui vollero costruire un bund - lo chiamiamo bund, “bund”, [cioè] diga - una specie di diga, però la diga è realizzata con il bund, “bund”. Doveva dunque essere collocata in linea retta attraverso il lago, però non potettero proprio farlo in un punto di, diciamo, cinquanta, cento piedi. Ogni volta che provavano a costruire qualcosa, scompariva e basta, e non capivano cosa stesse accadendo, [perché] scomparisse nella Madre Terra. E si resero conto che era impossibile costruire lì.
Così un Sadhu, un' anima realizzata, o un Farkit [?] giunse in quel luogo e disse: “Sappiate che questo posto è uno Swayambhu, un luogo creatosi da sé, è meglio non fare nulla, qui. Anche se si deve costruire qualcosa, è meglio farlo intorno ad esso.” E tracciò la linea. E davvero quella diga, costruita con quel bund, non segue una linea retta, ma ha un qualcosa di circolare all'interno che non era mai stato fatto... Così andai a visitare quel luogo, ed è talmente vibrato; che vibrazioni fresche fuoriuscivano da esso! Rimasi davvero stupita che fosse così tanto trascurato. Dissi: “Costruite il tempio qui, ma non metteteci nessuno a ricavar denaro. Potete fare un tempio solamente per rispettare Madre Terra che ha creato questa cosa grandiosa, ed è... le vibrazioni sono come il Sahasrara: qualcosa di così speciale.”
Solamente un santo può comprendere questo, che sia musulmano, sikh, indù o cristiano non ha importanza, i santi sono santi – intendo coloro che sono nati due volte. Un santo non è colui che è stato certificato da una qualsiasi organizzazione, non si può organizzare Dio, né è possibile certificare un santo. “Oh, tu sei dottore di ricerca in santità.” Oh, abbiamo, lo sapete, abbiamo certi certificati in questi giorni, tutti stanno rilasciando certificati. “Tu sei un santo, così e così, sei santo.” Si chiamano santi da soli.
In lingua hindi si dice “sant”, in tanti li chiamano sant, ma sant di che cosa, quando la Kundalini è completamente congelata là sotto! Accade così, vedete, che le persone si aggrappano a qualcosa di artificiale ed iniziano ad adorare ciò che non è reale. Quindi queste vibrazioni sono emesse dalla pietra, ve ne stupirete.
Coloro che qui sono anime realizzate, se avessero l'opportunità di vedere la fotografia del Kailash, sentirebbero le vibrazioni fluire. Se si potesse avere una fotografia ravvicinata – recentemente mio genero è stato lì - si vedrebbe un volto intero circoscritto in quel modo, tutti i dodici mesi dell'anno. Per tutti questi anni ha mantenuto la forma degli occhi, del naso, del viso e della bocca; su un lato ci sono anche Brahma e Vishnu. Inoltre questo viso ricopre e mantiene un'area di dodici miglia, se gli girate attorno. Questa zona di dodici miglia è coperta di neve e la forma del viso viene mantenuta costantemente. Com'è possibile? Ci deve essere qualcosa di divino.
In molti si domandano cosa ci sia ad Abernath - una goccia d'acqua si ritira in quel modo ed ottenete una sorta di Shivalinga. Ma se sentiste le vibrazioni di questo Shivalinga, sarete sorpresi: è davvero molto potente!
Far cadere tanta acqua verso il basso è un trucco del Divino: voi non potete farlo. Se gli esseri umani volessero farlo, combinerebbero un disastro. Insomma, la gente vende gli oggetti, anche quelli di plastica. Ho visto che stanno vendendo la plastica di Abernath e poi la venerano. Per lo più, il novantanove per cento delle persone lo fa solamente perché non è santa. Anche l'un per cento delle persone non è santa. Il fatto è che lo zero virgola zero, zero, zero, zero, zero un per cento di persone potrebbe essere santa, oggigiorno.
Non so quale fosse l'idea un tempo, quando dicevano che erano un crore, erano un crore, ma in quell'epoca nemmeno la popolazione di tutto il mondo avrebbe potuto raggiungere un crore; era proprio così. [?]
Potete dunque immaginare che pochissime persone, gente insignificante, erano a conoscenza di un luogo creato dalla natura, che emettesse vibrazioni. Poiché fu rivelato, la gente iniziò ad adorarlo, facendone un gran pasticcio. Insomma, voi combinate pasticci anche con le persone in vita, perché farlo anche con queste cose? Osservate chiunque, adesso, osservate ciò che sta combinando.
Se osservaste che cosa ne abbiamo fatto di Cristo, che cosa ne abbiamo fatto di Mohammad Sahib, che cosa ne abbiamo fatto di Guru Nanak, che cosa ne abbiamo fatto di Mahavira o di Buddha, dovremmo veramente vergognarci e dovremmo, perlomeno, essere consapevoli che se potete fare un pasticcio con gli esseri umani che hanno vissuto, che hanno detto, parlato, creandone dello sciocco fanatismo senza senso, allora che dire di queste cose che emettono semplicemente vibrazioni? Ecco perché fu proibita l'adorazione di qualsiasi cosa: accettatelo.
Essi parlarono dello Spirito. Diventate lo Spirito, poiché questo è il primo passo per raggiungere meglio il primo passo. Per questo motivo anche Buddha disse che è meglio non parlare di Dio o di qualsiasi altra cosa, meglio non parlare di niente, ma semplicemente diventare lo Spirito. Anch'Io, per tre anni, avevo parlato solamente del Parabrahma, ma scoprii che non si poteva semplicemente istruire le persone al Parabrahma finché non avessero conosciuto tutto sulle altre cose. Essi ricevono numerosi attacchi dalle forze negative, dall'ignoranza che viene raccontata loro. Per esempio, se possedessi un elicottero, potrei farci entrare tutti i Miei figli e portarli nel Regno di Dio, però per voi è necessario camminare, e quando camminate Io debbo mettervi in guardia sui serpenti che incontrerete, sulle pietre, sulle curve, sulla falsità e sulla confusione. Come Madre ciò è possibile.
Ciò che Egli disse è che Madre deve farlo perché oggi, durante la lettura sulla Devi, c'era una bella descrizione, che Lei non solo è conoscenza, non solo conoscenza, ma Lei sa anche tutto sull'ignoranza. Questo è qualcosa di così grandioso, una Madre sa che cosa è la conoscenza e sa quello di cui soffrono i Miei figli. E' questa la bellezza, ed è per questo che unicamente la Madre può risolvere questo problema.
Voi avete davvero torturato tutti i guru che sono venuti. Essi erano conoscenza, ma non sapevano che tipo di gente foste, in Hindi si dice lumpti kopry [?] le persone che siete. E lottarono con voi, tentarono di dire qualcosa di sensato, ma non poterono arrivare a nessuno, e quando se ne andarono, voi ne faceste un vero e proprio disastro.
Questi sono i Miei figli, e sapevo che tipo di figli avrei dovuto incontrare ed affrontare. Però li amo e so che sono dei ricercatori. Devono essere trattati con pazienza, amore, comprensione, e poi si deve dar loro la realizzazione. Senza la realizzazione, parlare di Dio diventa un terribile viaggio in ascensore - di nessuna utilità - è come parlare ad un cieco di qualcosa che non può né vedere, né percepire.
Come ho detto, oggi è il grande giorno di Mahashivaratri. E' veramente un grandioso giorno poiché oggi venne stabilito il maestoso Kailasha, ma qualcuno potrebbe domandare: “Se Shiva è l'eternità, non cambia mai, non si reincarna, allora perché, come può affermare che un particolare giorno sia così importante?” Perché Egli è riflesso su questa Terra come Shiva sul Kailasha. La sua residenza è il Kailash, ecco perché Egli è dakshinamutri. Egli guarda al dakshimin, il Suo sguardo è rivolto al Sud. Egli guarda al Sud poiché è lo spettatore di tutto ciò che accade.
L'India fu la più antica terra a formarsi e la sua Kundalini è collocata nella sua posizione triangolare, dove c'è l'est; l'occidente protegge e la Vidya [conoscenza] in quella posizione è la Kundalini di tutto l'Universo. [?]
Quindi, per osservare il lavoro della Kundalini, Egli si è rivolto verso il Sud. E sono rimasta sorpresa di sentire che la gente pensi che rivolgere la testa verso il Sud ed i piedi verso il Nord sia un'ottima cosa. E' la cosa più inauspichevole! Insomma, mi stupisco di come, alle volte, si dica di fare certe cose. Immaginate di mettere i piedi in direzione di Shiva. Ogni tanto questi bramini hanno compiuto errori per i quali dovete soffrire. Potete immaginare di rivolgere i piedi verso qualcuno che è Shiva? Ma è così, e me ne sono meravigliata. Allo stesso modo trovo persone che digiunano il giorno in cui gli Dèi sono nati.
Per esempio, il giorno in cui Rama è nato, si digiuna; il giorno in cui è nato Krishna, si digiuna; in qualsiasi giorno sia nata una divinità, si digiuna. Mi auguro che i sikh non digiunino il giorno in cui è nato Guru Nanak! Com'è possibile? Ma il giorno in cui nasce qualcuno nella nostra famiglia, un bambino che è una tale personalità divina, digiuniamo? Questo lo facciamo il giorno del sutak, quando muore qualcuno. Con i nostri modi ritualistici, compiamo cose assurde che ci fanno diventare inauspichevoli, e poi non capiamo perché la nostra Kundalini non sale.
C'era un signore, che era anche un sahaja yogi, che aveva un problema alla prostata e venne da Me. Ancora i Sahaja Yogi, nonostante siano diventati Sahaja Yogi, ancora hanno qualcosa che rimane loro attaccato, perché non sanno che “siamo entrati nella Consapevolezza Universale, ora”. Quindi, essendo un bramino, egli adorava molto Ganesh. Ero felice che fosse un grande adoratore di Ganesha, ma quello che gli capitò fu un problema alla prostata, e la prostata è controllata da Shri Ganesha. Rimasi stupita di come avesse fatto a procurarsi un problema lì. E quando venne a trovarmi, era quel giorno - non sapevo che fosse Sankrashti - il giorno offerto a Shri Ganesha. Gli offrii il mio Prasada, ossia il chana: piselli, ceci e così via. Questo è quello che mangio, così glielo offrii, ma lui mi guardò e l'altro tipo mi disse: “Madre, oggi è il giorno del suo digiuno.” Allora domandai: “E per che cosa?” Disse: “Oggi è Sankrashti.” Dissi: “Ed il giorno di Sankrashti, tu digiuni, anche dopo la realizzazione?” Rispose: “Sì, lo faccio.” E dissi: “Allora devi avere problemi alla prostata. E' evidente, perché anche dopo la realizzazione non accetti la verità, cioè che questo è il giorno in cui Egli nacque e che non dovresti digiunare, in questo giorno.” Dissi: “E' meglio se prendi questo chana.” Allora egli lo prese, lo mangiò e sarete stupiti che quando tornò dal dottore egli gli disse che non aveva più problemi alla prostata. Sì, è una cosa vera. E' miracolosa, ma è vera.
Abbiamo dunque commesso errori così terribili, nella nostra vita, questi piccoli, piccoli sbagli che non sappiamo quali siano e come li facciamo. Ad esempio, prendiamo i cattolici, i cattolici in Inghilterra hanno un ridicolo sistema di confessione. Non so da dove hanno preso l'idea. Vedete, io non riesco proprio a capire perché si dovrebbe confessare qualcosa ad un altro essere umano? E qual è la necessità della confessione? Egli [il prete] è nominato da qualche scuola teologica ed è lui a dire che quello che avete fatto è un errore, voi gli credete, credete di aver commesso un errore e dite: “Bene, ti confesserò che questo è l'errore che ho commesso.”
Allora, queste persone non hanno nessun diritto di ascoltare le vostre confessioni, né hanno alcuna comprensione per ciò che possono fare riguardo alle vostre confessioni. Ho visto che tutte queste persone soffrono di vishuddhi sinistro. Il problema di vishuddhi sinistro è terribile, con esso contraete il raffreddore, la sinusite [?], la spondilite [?], avete sensi di colpa. Ogni genere di problema, potete anche essere posseduti.
Ho visto che la maggior parte dei cattolici è così buffa in vecchiaia, è possibile notarlo in età avanzata. Non ho nulla da dire contro nessuno, ma ho notato che in vecchiaia diventano davvero lunatici. Infatti, se devono andare in Chiesa, si alzeranno al mattino, si vestiranno per andare in Chiesa e poi torneranno. Ma per il resto del tempo sono così matti da raggiungere il livello in cui non riescono nemmeno a riconoscere i propri figli. Diventano talmente eccentrici e fanatici che, a volte, quando si parla con loro si scopre che è come dover affrontare dei pazzi. Bevono così tanto; sono così estremisti. Bevono, bevono e bevono.
C'era una chiesa accanto a noi, e mi meravigliò che di giorno vi era una sola attività, nella chiesa. Nella chiesa, credetemi, c'era una sola attività: andavano e venivano fusti e bottiglie di tutti i tipi. In una chiesa, ve lo immaginate? La gente compie certe assurdità nel nome di Dio! Infatti Cristo – loro affermano che non disse una parola contro il vino, poiché durante un matrimonio ne aumentò la quantità. Sapete, a quei tempi non esisteva nulla di simile a quest'orribile vino. [La parola] vino significa ciò che noi chiamiamo drakshasa, ossia succo d'uva. Quello è il Paese dell'uva, e la gente la usa solamente per avere uva. Così adesso pensano che Cristo abbia detto: “Va bene, potete bere e solamente bevendo raggiungerete Dio.” E' una situazione talmente assurda che se non ottenete la realizzazione, non sarete in grado di sapere se quello che fate è giusto o sbagliato, visto che stringete forte certe idee.
Per esempio, questo è secondo il sikhismo; questo è secondo l'induismo; questo è secondo il cristianesimo; questo è secondo quello, ma fino a che punto siamo in contatto con la verità? Fino a che punto abbiamo capito che quello che abbiamo saputo da loro è la verità? Come lo saprete? Ad esempio, mi è stato detto - non ho mai letto la Gita - che nella Bibbia c'è scritto che bramini si nasce. È una cosa impossibile. Come si può nascere bramini? Occore diventare bramini; non è vero? Il bramino è colui che conosce il Brahma, colui che è nato di nuovo, è un vijaha [?], è un bramino. Ma dicono che nella Gita è scritto che nascere bramini sia una qualità prenatale. È impossibile, lo si può dimostrare logicamente: [Varsahra / Sahah?], colui che scrisse la Gita, era il figlio di una pescatrice, illegittimamente generato da Parasharimi [?]. Egli non aveva nessuna intenzione di scriverlo. Cercate di capire. Qualcuno potrebbe dire: “Io sono un bramino nato.” Non è vero, occorre diventarlo.
C'è un rito che compiono all'età di sette, otto anni, che chiamano “nato due volte”; ma è un rituale, non ha alcun senso. Questo rito deve essere eseguito da un guru che sia un'anima realizzata, che dà la realizzazione. E' un qualcosa che deve avvenire veramente, allora si può dire di essere un bramino. Non è una cosa artificiale. Una volta che la rendete artificiale, l'induismo sembrerà una cosa stupida e sciocca, come il cristianesimo che sembra così stupido. Ogni religione appare sciocca agli occhi della gente logica, che penserà: “Meglio dimenticarcene. Facciamo il comunismo.” Per loro il comunismo è l'unica soluzione.
In Nigeria c'è un enorme movimento di fondamentalisti, ed i fondamentalisti hanno lo stesso modo di pensare dei comunisti: “Cerca di farlo funzionare.” Ma i giovani di lì - architetti, medici, ingegneri - hanno ritenuto davvero che questa religione fosse strana, quindi che fosse stato meglio lasciarla perdere. Meglio diventare comunisti, è più assennato, dove non c'è la complicazione della religione. Se potessero capire che questo fanatismo ci sta semplicemente portando alla follia, a combattere, a litigare, “questa è la mia terra, questa è la mia casa, questo e quello...” Nella religione queste cose non accadono, così hanno deciso che: “Diventeremo comunisti.” E quando decisero che sarebbero diventati comunisti, uno di loro venne a Londra e, in qualche modo, lo abbiamo portato in Sahaja Yoga. Quando prese la realizzazione rimase scioccato. Disse che quel fanatismo era sbagliato e che il comunismo era sbagliato.
Tutti i fanatici, che credono nel fanatismo, dovrebbero guardare il sig. Hobeany [?] che crede di essere eterno, crede di essere Dio in persona ed il lavoro che sta svolgendo è senza senso. Non c'è amore, compassione né saggezza in quest'uomo. Questo è ciò che è qualsiasi persona che sia fanatica.
Quando questo ragazzo prese la realizzazione, si recò presso di loro e disse: “No, esiste la verità, esiste Dio. So per certo che Dio c'è.” E diede la realizzazione a cinquecento giovani in quel Paese, l'Algeria. Ed ora abbiamo persone che vengono in Inghilterra per ottenere la realizzazione. Abbiamo scoperto che molti di loro risiedono anche a Parigi, ed è così che tutte queste persone stanno entrando in Sahaja Yoga.
Ma il fanatismo è al peggior livello, in questo nostro Paese. La religione di ogni singola persona è in pericolo in questo Paese religioso; la religione di tutti. Non si tratta di [essere] indù, musulmano o ... la religione di chiunque sta andando ai cani. La religione non può mai andare ai cani. È sashwa [?], è Sanatan ad uscir fuori dalle persone che sono inviate da Dio, che sono di Daras [?], che non sono persone ordinarie, mondane ad essere distrutte dalla vostra follia. Qualunque cosa possa essere provata non può esser distrutta. In qualunque modo proviate a danneggiare le loro immagini, essi non possono essere distrutti né rovinati. Ma se la vostra religione è così debole, allora lasciate che venga distrutta.
Noi stessi, sapete, siamo la prova che la nostra religione è debole poiché non abbiamo conosciuto la persona che ha portato questa religione sulla Terra. Non abbiamo reso loro giustizia perché non abbiamo trovato il nostro Spirito. Se trovassimo il nostro Spirito, allora renderemmo loro piena giustizia perché diverremmo persone diverse; noi stessi diverremmo santi. Diventeremmo personalità autorevoli come Kabira: il suo modo di cantare, il suo modo di parlare.
Proprio oggi gli ho recitato un bel distico Mumba Mombasa Go tira karana [?]. Qui egli dice che: “Di compassione faccio vibrare il mio cuore” Turra kara louhoo Parcha hita tawa cha hough [?] “In tutti i cinque elementi la metterò.” Osservate con quale autorità parlava. E perché questi pandita sanscriti lo chiamano [sadhu cree?] a quel modo, in quei modi che essi non possono comprendere? Vedete, per loro egli era un qualunque uomo di strada. E Guru Nanaka stesso era così intelligente, redisse tutto il lavoro delle anime realizzate nel proprio.
Ma sono rimasta stupita, sapete, che dove visse e lavorò Kabira, a Bihard, la parola surathi che egli utilizzava per la Kundalini, venga usata per il tabacco. Sì, surathi significa Kundalini, la purezza, la verginità dentro di voi. Egli scrisse stat surathi [?], la descrizione della Kundalini, come abbiamo visto in Sahaja Yoga, ed essi chiamano surathi il tabacco! Ma questo è davvero ciò che ne abbiamo fatto!
Credetemi, siamo talmente assurdi che è meglio che voi tutti, che siete i Miei figli, troviate lo Spirito, troviate la Verità e poi colleghiate la vostra religione a quella Verità, senza che rimaniate intrappolati in tutte quelle ridicole e limitate idee, in tutte quelle idee morte che inprigionano la Verità. E come il sole viene offuscato da queste nubi, è meglio che voi abbiate gli occhi per vedere il sole, e se siete davvero così, se siete un vero indù, se siete un vero cristiano ed un vero sikh, ottenete il vostro Spirito e fate riemergere tutte le persone che sono perse nell'ignoranza.
Oggi è un grande giorno, dico nuovamente che è il giorno in cui lo Spirito si manifesta sulla Madre Terra, ed oggi dobbiamo promettere che anche il nostro spirito si manifesterà su questa Terra. Dovete avere lo Spirito risvegliato, ed una volta che si risveglia, Parja titvam jaham [?], diventa il potere dello Spirito. Il potere dello Spirito che ottenete vi permette, naturalmente., di curare la gente, ma è un lavoro di terzo livello, direi. Curare la gente non è assolutamente nulla di così grandioso. Curate le persone semplicemente, senza nessun problema. Se la persona è una brava persona, molto buona, non avrà ulteriori problemi: verrà curata molto velocemente. Esistono, però, problemi molto più profondi, possessioni provenienti da cose molto sbagliate. Tutto questo non sarà arduo, però richiederà tutta la vostra pazienza. A volte vi sentirete di non sapere come fare a dirglielo. Lo sapete che anche solo a parlare con loro, si sentiranno feriti? Se glielo dite, a loro non piacerà. Ma è vero, dobbiamo dirglielo. [che sono posseduti] Se queste persone, che sono santi, che diventeranno santi, vengono curate, sarà un così grande avvenimento da vedere, per una Madre. Però non dovreste desiderare di curare un buono a nulla, ed è per questo che bisogna dar loro la realizzazione ed una buona salute. In seguito, sarà data loro completa libertà di comprendere Sahaja Yoga.
Poiché una volta ottenute le vibrazioni, vi sosterrete sulla vostra libertà, sulla vostra sicurezza. Sapete, quando vi trovate in una posizione elevata non siete intimoriti. Come disse Jago Pala [?] : “Una volta ottenuto ciò, inizia lo sviluppo: si comincia a vedere, a sapere quello che sta succedendo.” Saprete con precisione che questo è sbagliato, questo è giusto. In principio potrete commettere piccoli sbagli nel realizzare le cose, ma a poco, a poco saprete che “no, quello no, lo conosciamo molto bene, non a me”. Le persone scappano proprio, poi dicono: “Ma che razza di santi sono?” Risposi: “Sono coloro che hanno visto che c'è un grande coccodrillo seduto, e non vogliono proprio averci a che fare.” Dissi: “Va bene, va bene, lei è molto buono [non udibile] la ringrazio molto.” Fermano quell'uomo e poi gli chiedono: “Perché non volete discutere con noi?” Allora diranno: “Sapete, siete troppo intelligenti per noi, quindi vogliate scusarci.”
Si sviluppa dunque il discernimento: non si discute più, non si dice più niente. Dissero: “Va bene, lasciate perdere.” Si sviluppa un pieno discernimento su come trattare le persone, come capirle, come capire la situazione, ogni cosa, poiché siete diventati la conoscenza. C'è la luce con la quale potete vedere tutto, ciò che esiste veramente: questo Spirito che è Sat-Chit-Ananda, Sat-Chit-Ananda. Sattia è la verità. Voi conoscete la verità. E' colui che vi dona la verità, è la luce che vi dona la verità. Sapete la verità su tutto. Qualunque cosa non sia vera, voi non sentite le vibrazioni. Ad esempio, qualcuno potrebbe obiettare: “Madre, perché Lei parla così tanto di Mohammad Sahib?”
C'era un signore che venne a discutere, allora gli dissi: “D'accordo, senti le vibrazioni e chiedi 'Egli non era Adi Shankara, Adi Guru?'” E subito sentì le vibrazioni. Dissi: “Bene, adesso puoi parlare.” Non potete comprendere tali personalità a questo livello [mentale], le comprenderete a quel livello [vibratorio]. Capirete tutti loro così bene, e sarete stupiti che sono tutti legati gli uni agli altri; assolutamente connessi. Noi non siamo ancora così connessi, ma loro tutti erano legati l'uno all'altro ed in completa concordia ed amore vicendevoli.
Con tutta questa conoscenza voi conoscete la Sattia, e la vostra Chitta, la vostra attenzione, di cui vi parlavo ieri, diventa talmente illuminata, così illuminata da conoscere la Sattia. Potete sentirla, sentire dove sono le vibrazioni, quel che sta accadendo, chi ha blocchi, cosa succede in quale chakra. Chiunque venga a dirvi “la mia Kundalini è risvegliata”, bene, chiedetegli “dov'è la mia Kundalini?”. Non sarà in grado di rispondervi. “Va bene, dimmi, qual è il mio problema?” Non sarà in grado di dirvelo. Se la vostra Kundalini è risvegliata, come minimo dovreste sapere qual è il problema dell'altra persona. Anche un bambino piccolo è in grado di dire qual è il problema di una certa persona: lo saprà subito […], specialmente i bambini nati realizzati sono molto [...]
Posso narrarvi di una conversazione con i miei nipoti. A quel tempo una aveva solo tre anni, mentre l'altro circa sette. La più piccola si recò presso una qualche scuola dove le dettero una lettera. La portò a casa e disse: “Io non so leggere, perché ce l'hanno data?” Ora, immaginate che, in quella scuola, stavano inviando queste lettere ai bambini di tre anni affinché i loro genitori le leggessero. C'era scritto che, se fossero andati in un certo hotel in una certa data, e pagando un centinaio di rupie, avrebbero ottenuto la trasformazione. [indiano] Glielo dissi, così la piccola rispose: “Pagando cento rupie si ottiene la trasformazione? Ma la Kundalini deve risvegliarsi, non è così?” La piccola, di tre anni. C'era scritto, inoltre, che occorreva seguire un corso di otto giorni. Allora il più grande disse: “Oh, ma che storia è questa! Mio padre ha seguito cinque corsi, ma la sua Kundalini non si è ancora risvegliata. Come possono risvegliare la Kundalini!”
Questo è ciò che sono le anime realizzate: osservate il modo in cui si comportano. Come l'altro mio nipote, che stava dando la realizzazione a tutti i Sahaja Yogi di Londra. Stava cercando di correggerla e metterla a posto, e quando lo faceva stava seduto dietro di loro, mentre essi stavano [davanti] ai Miei Piedi, e scivolava giù come uno scivolo, portando la Kundalini giù. Allora gli dissi: “Perché non fai la stessa cosa nel tuo villaggio?” Lui è di Bihard e disse: “D'accordo, posso farlo, ma che dire di questi Piedi? Li porterai lì? Senza questi Piedi, come posso farlo?” Dopo andò a lavarsi le mani per andare a scuola e disse: “Non ho intenzione di guardarvi, gente, adesso mantenetevi puliti.” Parlò loro come una persona grande “adesso mantenetevi puliti”. Questo è ciò che è. Se avete questa Sattia dentro di voi, anche da bambini conoscete Sat-Chit-Ananda, ed una persona così è sempre Prasanandasattia [?], una persona felice.
[Shri Mataji parla in hindi o marathi]
23:33
Domanda: Shri Mataji, qual è il Suo punto di vista sull'astrologia, sull'astrologia indiana?
Shri Mataji: Spero che tu non sia un giornalista!
L'astrologia è sempre esatta, proprio così. Qualunque cosa provenga dall'astrologia, è assolutamente corretta. Fu vista attraverso grandi Sears [?] e qualsiasi cosa dicano, è vera, non c'è dubbio. Ma, dopo la realizzazione, voi andate al di là di essa. Voi siete oltre, dove non c'è nessuna astrologia. Rimanete in quella Chakka [?] finché non siete realizzati. E' come stare in acqua: si ha paura di annegare, ma una volta saliti sulla barca la guardate e basta. Quindi... [Shri Mataji parla in hindi o marathi]. Le cose stanno così.