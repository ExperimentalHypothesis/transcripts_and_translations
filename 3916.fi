Shri Bhairavanath puja. Garlate, Milan (Italy), 6 August 1989.

Tänään olemme kokoontuneet tekemään pujaa Bhairavnathille.

Luulen, että emme ole ymmärtäneet Bhairavnathin merkitystä, Hänen, joka kulkee ylös alas pitkin Ida Nadia. Ida Nadi on Chandraman, eli kuun nadi. Tämän kanavan avulla voimme viilentää itseämme. Eli Bhairavnathjin tehtävänä on viilentää meitä. Esimerkiksi ihmiset ovat kuumaluontoisia egonsa, maksansa tai jonkin muun takia. Jos ihminen kiivastuu kovasti, silloin Bhairavnath tekee jonkin tempun saadakseen hänet rauhoittumaan. Hän järjestää omassa vallassaan olevat asiat ganojen ja Ganapatin avulla niin, että voi jäähdyttää kuumaa luontoanne ja tuoda teidät tasapainoon. Jos joku on todella kuumaluontoinen eikä pysty hillitsemään itseään, silloin tavalla tai toisella Bhairavnath järjestää asiat – myös Hanumanan avulla – ja osoittaa, että tällainen typerä kiivastuminen ei ole hyväksi. Esimerkiksi ihmisiä, jotka ovat masentuneita tai jotka tulevat vasemmanpuolisiksi, Hanumana yrittää auttaa heitä pääsemään pois sieltä. Ilman muuta, mutta myös Bhairavnath auttaa heitä paljon enemmän pääsemään pois sieltä.

Vasemmanpuoleinen henkilö ei voi olla kollektiivinen. Sellainen ihminen, joka on hyvin vasemmanpuoleinen, joka suree koko ajan, on onneton ja huolissaan, ei voi nauttia kollektiivisuuden ilosta. Kun taas kiivasluontoinen, oikeanpuoleinen henkilö ei myöskään nauti kollektiivisuudesta eikä anna muidenkaan nauttia siitä, vaan yrittää olla kollektiivissa, jotta voisi päteä. Sillä sellainen henkilö yrittää osoittaa paremmuuttaan, osoittaa olevansa muita parempi. Luonnollisestikaan hän ei voi nauttia kollektiivista. Masentunut henkilö taas ajattelee koko ajan: "Kukaan ei rakasta minua, kukaan ei välitä, olen niin masentunut", ja kaikkea sellaista, ja hän odottaa koko ajan jotain toisilta, eikä siis myöskään voi nauttia kollektiivista. Sellaisen vasemmanpuoleisen henkilön mielestä kaikki on onnetonta. Vähän aikaa sitten kävin Moskovassa. Kanssamme siellä oli eräs nainen, sahaja-joogini, vasemmanpuoleinen sahaja-joogini. Lähdimme syömään, ja alkoi sataa, emmekä saaneet taksia, mutta sitten auto tuli ja pääsimme perille.

Ravintolassa meille sanottiin: "Olette paljon myöhässä, nyt teidän pitää istua toisella puolella, teidän pitää maksaa näistä paikoista enemmän". Tämä nainen alkoi valittaa: "Kaikkea tällaista probleemaa, ei taksia, vettä sataa emmekä saa paikkoja". Sanoin: "Tämähän on vain hauskaa; ei tämä ole mikään probleema". Tällaisen 'probleema'-sanan saisi unohtaa. Tämä sana on Minulle uusi, koska 'probleema'-sanaa meillä oli tapana käyttää vain geometriassa nuoruudessani. Tällaisella asenteella, negatiivisella asenteella, jossa nähdään kaikki negatiivisena, me todella pilaamme vasemman puolemme. Mutta sitten herra, joka oli kutsunut meidät, tuli ja sanoi: "Me istumme tuolla toisella puolella odottamassa teitä". Menimme sinne, söimme hyvää ruokaa, ja kaikki oli hyvin. Sanoin: "Katso nyt, sinä laskit vain negatiivisia asioita kaikessa, etkä nähnyt hauskuutta ollenkaan". Joogini kysyi Minulta: "Mitä minun pitäisi tehdä?"

Vastasin: "Sano Bhairavan mantra, istu vasen käsi kohti valokuvaa ja oikea käsi kohti Äiti Maata, ja sillä tavalla kaikki bhuutit ja negatiivisuudet kaikkoavat". Bhairava kantaa aina tulta kädessään, Hänellä on aina valo kädessään. Ja Hän kulkee ylös ja alas Ida Nadia ja valaisee sitä nähdäksenne, ettei siellä ole mitään negatiivista. Negatiivisuus tulee meihin monella tavalla. Yksi negatiivisuuksista on se, että "Tämä on minun", kuten: "Minun lapseni, mieheni, omaisuuteni, minun..." Kun sitten kiinnytte tällä tavalla, tulette huomaamaan, että lapsistannekin tulee negatiivisia. Mutta jos haluatte olla positiivisia, se on hyvin helppoa. Sitä varten teidän täytyy nähdä: 'Missä on huomionne?' Näettekö vain 'probleeman', vain näettekö siinä jotain hauskaa? On ihmisiä, jotka eivät näe hauskuutta missään. Jos on aurinkoinen päivä, he valittavat: "Luoja, miten aurinkoista!"

Ja jos on pilvistä, he sanovat: "Ooh, millainen päivä!" Mikään ei ole hyvä heille. Kyky iloita positiivisuudesta jokaisessa negatiivisuudessa on sahaja-joogin voimavara. Negatiivisuutta ei ole – se on tietämättömyyttä. Ei se ole myöskään tietämättömyyttä, koska sitäkään ei ole olemassa. Jos kaikki on Kaikkialla Olevaa Voimaa, miten siellä voisi olla tietämättömyyttä? Mutta jos piilouduttekin tämän Voiman poimuihin, pakenette, voitte sanoa, että negatiivisuus on olemassa. Kuten jos piiloudutte luolaan, suljette suuaukon huolellisesti ja sanotte, että aurinkoa ei ole. Eli ihmiset, jotka eivät pysty tulemaan kollektiivisiksi, ovat joko oikean- tai vasemmanpuoleisia, enemmän vasemmanpuoleisia. Vasemmanpuoleiset ihmiset voivat olla kollektiivisia negatiivisuuksissa.

Sanotaan, että se on hyvin suuri bhuuttien veljeskunta. Aah... jos näette joukon juoppoja istumassa yhdessä. He puhuvat: "On, kuulkaa, niin paljon ongelmia, ympäristöongelmia". He ovat juoppoja, kaikki juovuksissa: "On kaikkia muitakin ongelmia. Milloin tämä kaikki päättyy?" Silloin toinen sanoo: "Odottakaa, odottakaa. Olen kuullut, että koko maailmaa romahtaa aivan pian." Silloin kolmas sanoo: "Luojan kiitos! Silloin mekin kuolemme. Ja neljäs sanoo: "Mutta miten meidän pubiemme käy?"

Sitten he sanovat: "No, jos meitä ei ole, mitä väliä sillä on". Tällä tavalla bhuuttien veljeskunta toimii. He eivät näe missään hauskuutta, he eivät voi iloita mistään, ja heistä tulee... he tavallaan ajattelevat olevansa hyvin meditatiivisia, korkeammalla olevia ihmisiä, jotenkin parempia – negatiivisuudessa. Lopulta näistä ihmisistä tulee hulluja, ja oikeanpuoleisista ihmisistä tulee lopulta idiootteja. Kävin kerran mielisairaalassa, ja kävellessäni siellä tapasin erään naisen, ja hän tuntui olevan aika järkevä, tarkoitan, että tämä nainen oli aika hyvässä kunnossa, joten aloin jutella hänen kanssaan. Ja hän alkoi puhua aivan järkevästi: "Katsokaas, kun lankoni on siellä, ja eikö olisikin hyvä, jos häntä autettaisiin, eikä meidän pitäisi tehdä niin, että..." Hän kertoili Minulle kaikenlaista ja yritti osoittaa, kuinka hyvä ja kiltti hän oli, eikä kukaan rakastanut häntä. Hän sanoi: "Tunnen itseni turvattomaksi" ja niin edelleen. Yhtäkkiä tohtori tuli paikalle, ja nainen alkoi sättiä ja huutaa hänelle. Kysyin: "Mitä tämä on?" Tohtori käski hoitajia: "Pidelkää kiinni tästä naisesta!"

Hän kertoi Minulle: "Hän on mitä väkivaltaisin mielipuoli, miksi Te puhutte hänen kanssaan?" Tunsin kyllä päänsärkyä, mutta en tiennyt naisen olevan mielipuoli. Ehkä Minun läsnäoloni oli saanut bhuutin pakenemaan hieman ja tekemään temppuja, mutta näettehän sen selvästi. Emotionaalinen kiintymys on liikaa, ja jos emotionaalisesti kantaa huolta jostakin henkilöstä: "Tämä on minun lapseni, tämä on minun omaani, tämä on minun sitä ja tätä," ja jos koko ajan tuhlaa arvokasta elämäänsä tällaiseen, se ei ole sahaja-joogin tapa elää. Jos sahaja-joogi ei voi tulla kollektiiviseksi, silloin tietäkää, että hän ei ole sahaja-joogi. Meidän on tiedettävä, että tämä on Bhairavnathin työtä sisällämme. Toinen tehtävä sen lisäksi, että Hän tuo meille valoa pimeyteen, on se, että Hän tuhoaa kaikki bhuutit sisällämme. Ja myös kaikki bhuuttiset ajatukset, ja kummalliset kiintymyksen ajatukset, ja myös masentuneisuuden. Tänään olen todella iloinen siitä, että palvomme Shri Bhairavaa, koska Hän on hyvin paljon yhteydessä Shri Ganeshaan. Kuten tiedätte, Shri Ganesha on Muladharassa, kun taas Bhairava liikkuu vasemmalla puolella ja menee oikealle puolelle.

Kaikenlaiset ehdollistumat ja tavat voidaan voittaa Bhairavnathin avulla. Nepalissa meillä on todella valtava Bhairavnathin patsas, joka on todellinen 'swayambhu'. Ihmiset ovat siellä enemmän vasemmanpuoleisia, joten he pelkäävät Bhairavnathia. Jos jollakin on jokin huono tapa, esimerkiksi varastaminen, he vievät hänet Bhairavnathin eteen, ja sytyttävät tulen Hänen edessään. Eli poliisi vie varkaat sinne, ja sitten heitä käsketään: "Nyt Bhairavnathin edessä, tunnustakaa". Ja he tunnustavat mitä väärää ovat tehneet. Hän myös suojelee meitä vääryyden tekemiseltä, viekkaudelta ja varastamiselta. Voimme luulla, että voimme tehdä kaikenlaista salaa ja piilossa, mutta sitä ei voi piilottaa Bhairavnathilta. Jos ette muutu, Hän paljastaa teidät täysin. Tällä tavalla Hän on paljastanut kaikki kauheat väärät gurut.

Tänään me palvomme tätä suurta Jumaluutta, Bhairavnathia, joka myöhemmin inkarnoitui maan päälle, lopulta myös Mahavirana. Hän seisoo helvetin portilla ja estää ihmisiä putoamasta helvettiin. Mutta jos haluatte helvettiin, jos se on halunne, jos tahtonne toimii sillä tavalla, että haluatte mennä helvettiin, silloin Hän sanoo: "Hyvä on, voit mennä". Mutta kuten tiedätte, helvetissäkin alkaa olla aika täyttä, joten on parempi, että yritämme taistella negatiivisuuksiamme vastaan ja tulla hauskuutta rakastaviksi, toisista iloitseviksi, toisia rakastaviksi, emmekä kanna huolta siitä, mitä muut tekevät meille, vaan ajattelemme vain, mitä hyvää voimme tehdä toisille. Tänään tässä erityisessä Pujassa Bhairavnathille me pyydämme Häneltä kykyä nauraa, iloita ja pitää hauskaa. Jumala siunatkoon teitä kaikkia.