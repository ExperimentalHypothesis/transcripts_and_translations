10 เมษายน 1991
Virata Puja
Lake Road Ashram, Melbourne (Australia)

เนื่องจากระยะทางที่ห่างไกล และเพราะพวกเรา ยังไม่มีอาศรมในเมลเบิร์น ในตอนนี้ แม่พบว่า กลุ่มยังไม่ ลงหลักปักฐานได้ดีนักที่นี่ ดังนั้น แม่คิดว่า วันนี้ สิ่งที่ดีที่สุดคือ พวกเราต้องบูชาวิราฏ คุณอาจกล่าวได้ว่า วิราฏคือพระบิดาแรกเริ่ม หรือผู้ที่สถิตอยู่ ในสมองของเรา ดําเนินงาน เพื่อความเป็นกลุ่มของพวกเรา ในขณะที่กุณฑลินีพุ่งขึ้น ในที่สุดแล้ว ท่านจะจบการทํางาน ด้วยการแทงทะลุผ่าน กระดูกกลางกระหม่อม ก่อนที่ท่านจะเข้าไปยังจุดนั้น ท่านเข้าไปยังสหัสราระ สหัสราระคือพื้นที่ ที่รายล้อมไปด้วย เส้นประสาททั้ง ๑๐๐๐ เส้น และศัพท์ทางการแพทย์ เรียกพื้นที่นั้นว่า บริเวณลิมบิก (limbic) เส้นประสาททั้ง ๑๐๐๐ เส้นนี้ ทุกเส้นเชื่อมต่อกับ เส้นประสาทที่ สําคัญ ๑๖ เส้นของวิชุดดี นั่นคือเหตุผลที่ ผู้คนกล่าวกันว่าพระกฤษณะ มีภรรยา ๑๖,๐๐๐ คน นั่นก็คือ ท่านมีพลังทั้งหมด ของท่านในลักษณะของภรรยา และแม่ก็มีพลัง ทั้งหมดของแม่ในลักษณะของลูกๆ ดังนั้น เมื่อเรา เติบโตในด้านจิตวิญญาณ ในการทําสมาธิของเรา พวกเราต้องไปยังสหัสราระของตนเอง หากสหัสราระยังไม่เปิดออก เราก็ไม่สามารถให้ การตระหนักรู้ในระดับมวลชนได้ สิ่งเหล่านี้เชื่อมต่อกันอย่างไร ความเป็นกลุ่มเชื่อมต่ออย่างมาก กับสหจะโยคะในทุกวันนี้ ก่อนหน้านั้น พลังจะหยุดเพียงแค่ ระดับของจักราอักนียะเท่านั้น แต่เมื่อพลังขึ้นสู่สหัสราระ พลังย่อมให้แสง สว่างแก่เส้นประสาททั้งหมด และเส้นประสาท เหล่านั้นก็จะดูเหมือน เปลวไฟที่เงียบสงบ มีสีงดงามอันประกอบ ไปด้วยสีทั้งเจ็ดของสายรุ้ง การปรากฏขึ้นของสิ่งนี้นั้น ทั้งงดงามและให้ความปลอบโยน เสียจนไม่มีรูปลักษณ์อื่นใด ในโลกนี้ที่จะงดงามไปกว่า เท่าที่มนุษย์จะสามารถมองเห็นได้ ดังนั้น เมื่อสหัสราระนี้ถูกเปิดออก อย่างในขณะนี้ในพิธีบูชา ในโรม ก่อนหน้านั้น จําเป็นต้องไปที่กลุ่ม หมายถึง แม่ต้องตั้งสติไปที่กลุ่ม แม่ต้องมองดูผู้คน ปัญหาต่างๆ นานาของพวกเขา การจัดลําดับและการรวมตัวของปัญหา ที่ทําให้พวกเขาต้องทรมาน ปัญหาเหล่านี้อาจถูกนํามา สู่โน้ตหลักทั้งเจ็ด เราอาจกล่าวอย่างนั้นได้ แต่ว่าพวกมันก็ ถูกแบ่งออกเป็น ๒๑ ส่วน หนึ่งส่วนทางฝั่งซ้าย หนึ่งส่วน ทางฝั่งขวา และอีกหนึ่งส่วนตรงกลาง ดังนั้น สรุปแล้ว พวกเราจึงมีปัญหาพื้นฐานจริงๆ ๒๑ ประการ ปัญหาพื้นฐานภายใน ที่พวกเราต้องแก้ไข ในตอนเริ่มต้นของสหจะโยคะ แม่พยายามที่จะ แก้ไขปัญหาทางสุขภาพของผู้คน ปัญหาทางจิตใจ ปัญหาครอบครัว ปัญหาการเงิน ปัญหาทุกประเภทได้รับการแก้ไข ในสหจะโยคะ และพวกเราก็มีอุบัติเหตุ ที่ร้ายแรงมากในระหว่างนั้น อย่างที่พวกคุณรู้ว่า เมื่อพวกเขามาถึงระดับของอักนียะ พวกเขาเริ่มยึดครอง สภาพแวดล้อมทั้งหมด ด้วยอํานาจสิทธิ์บางอย่าง ที่ไม่ใช่อํานาจ สิทธิ์แห่งพระเป็นเจ้า ผลก็คือ ผู้คนมากมาย พากันออกไปในระดับของอักนียะ แต่ผู้ที่มาถึงระดับ ของสหัสราระ ต้องเข้าใจว่า ความเป็นกลุ่มเป็นพื้นฐาน ของพัฒนาการทางจิตวิญญาณ หากคุณไม่รวมเป็นกลุ่ม หากคุณไม่มาฝึกที่ศูนย์ หากคุณไม่พบปะกัน คุณก็จะเหมือนกับ เล็บที่ถูกตัดออกไปจากนิ้ว และสิ่งศักดิ์สิทธิ์ ก็ไม่มีธุระอะไรกับคุณ คุณออกจากต้นไม้ไปแล้ว เหมือนกับดอกไม้ ที่ถูกเด็ดออกจากต้นไม้ สามารถอยู่ได้อีกระยะ ไม่ต้องสงสัย แต่หลังจากนั้น ไม่นานพวกมันก็ตายและจบไป ดังนั้น จึงเป็นเรื่อง จําเป็นที่พวกคุณทุกคนต้องเข้าใจ ถึงการรวมเป็นกลุ่ม หากสิ่งนี้ไม่สามารถ ตั้งมั่นอยู่ในสหจะโยคะ สหจะโยคะก็จะสิ้นสูญ แม่กําลังจะไป อเมริกา ที่ที่ความเป็นกลุ่ม จะต้องมีความเป็น ธรรมชาติสูงสุดอย่างแท้จริง แต่ก็ไม่เป็นเช่นนั้น มีปัญหามากมาย เกี่ยวกับความเป็นกลุ่มในอเมริกา แต่แม่ก็กล่าวได้ว่า พวกเขาตระหนักถึงสิ่งหนึ่งว่า พวกเขาจะต้อง รวมกันเป็นกลุ่มให้ได้มากที่สุด ปัญหาก็คือมีคนจํานวนน้อยมากๆ ที่เป็นโยคีที่นั่น แต่ว่าในบรรดาพวกเขานั้น พวกเขาเข้าใจความรับผิดชอบของตน พวกเขาทุกคนทํางานหนักมาก พวกเขาเผยแผ่สหจะโยคะ ตอนนี้พวกเขามี นิตยสาร "คูลบรีซ" ที่เริ่มต้นที่นั่น มีหลายกิจกรรม ที่พวกเขากําลังทําอยู่ในอเมริกา แม้มีคนจํานวน น้อยจนน่าประหลาดใจว่า พวกเขาจัดการกันได้อย่างไร และพวกเขาทําออกมาอย่างสวยงาม เพราะพวกเขา รู้สึกว่าได้มาทํางานร่วมกัน พวกเขาอยู่ห่างไกลกันมาก จากโฮโนลูลูถึงนิวยอร์ก เป็นระยะทางที่ห่างไกลกันมาก แต่ว่ามีความเข้าใจอย่างมากมาย มีความรักอย่างมากมาย และมีความรู้สึกรับผิดชอบ เพราะว่าพวกเขามีคนเพียงจํานวนน้อย พวกเขาจึงรู้สึก ต้องรับผิดชอบเป็นอย่างมาก ว่าพวกเราต้อง เป็นกลุ่มกันอย่างแท้จริง ต้องไม่แบ่งเป็นกลุ่มเล็กกลุ่มน้อย แม้ว่าจะมีใคร ทําความผิดหรือเรื่องใดก็ตาม พวกเขาไม่เคยพูดถึง เรื่องนี้กับคนอื่นนอกจากบอกแม่ พวกเขาไม่เคย วิพากษ์วิจารณ์ซึ่งกันและกัน พวกเขาไม่เคย พูดให้ร้ายซึ่งกันและกัน พวกเขาไม่เคยแบ่งเป็นกลุ่มย่อย เด็กๆ ที่อยู่ข้างนอก เข้ามานั่งในนี้ได้ ยังพอมีที่ ขยับไปทางนั้นหน่อยได้ไหม ให้พอมีพื้นที่บ้าง มาสิ เด็กๆ มานั่งข้างหน้า พวกเขาไม่ต้องใช้พื้นที่มาก ให้เด็กๆ นั่งบนตักก็ได้ ขยับหน่อยได้ไหม?

คุณอาจเพิ่มช่องว่างตรงกลางได้ นี่คือคําถามของการรวมเป็นกลุ่ม พาเด็กๆ ขึ้นมาที่นี่ เด็กทุกคนมาด้านนี้ได้ พวกเขาช่วยแม่ในพิธีบูชาได้ พวกเขาเก่งในด้านการช่วยเหลือ ใช่ ใช่ มาสิ เด็กๆ ที่น่าสงสารถูกทิ้งไว้ด้านนอก คุณนึกออกไหม? นั่งลง นั่งลง นั่งลง นั่งลงตรงนี้ ที่นี่ มาสิ มาสิ มาที่นี่ มาที่นี่ เราอาจสร้างพื้นที่ ได้อย่างเป็นธรรมชาติ เพียงแต่พวกเราต้องมีหัวใจที่ใหญ่ ตอนนี้ ใครอยู่ด้านนอก? เด็กเล็กๆ ใช่ไหม? มาสิ มาสิ แม่คิดว่าถ้าคุณนั่งด้วยอาสนะเล็กๆ ไม่ใช่อาสนะใหญ่ๆ แบบนั้น คนอื่นก็มานั่งด้วยได้ เก็บไปสักอันหนึ่ง แม่คิดว่า ควรจะเปิดหน้าต่าง นี่ก็เป็นสิ่งสําคัญ ใช่ ยังมีพื้นที่ว่าง ถ้ามีกล้องถ่ายรูปสามตัว จะมีพื้นที่ได้อย่างไร? แม่คิดว่า เราใช้แค่ตัวเดียวก็พอ แล้วพวกเขาก็จะมานั่งด้านในได้ ดีมาก พวกคุณทุกคนควรนั่งโดยที่ เข่าด้านหนึ่งอยู่ด้านบน แบบนั้นเพื่อจะได้มีที่มากขึ้น แบบที่บาบามามานั่งอยู่ นั่งโดยให้เข่าด้านหนึ่งอยู่ด้านบน หากเป็นเช่นนี้ ทุกอย่างก็ลงตัว ให้วางบนตักของฉายา อย่าเหยียดตัวออกนัก ค่อยๆดึงขาให้อยู่ด้านบน ใช่ ข้างหนึ่ง เหยียดตรง อีกข้างทําแบบนั้น นั่งแบบนั้นจะสบายกว่า นั่งได้สบายกว่า นี่คือสํานึกของการรวมกลุ่ม แม้จะอยู่ในหอประชุม ขนาดเล็ก ก็ไม่เป็นปัญหา พวกเราทุกคนอยู่ด้วยกัน และพวกเราจะให้ทุกคน มาอยู่รวมกันด้านในได้อย่างไร เพราะคุณจะเบิกบานไปไม่ได้ หากพวกคุณไม่ได้อยู่รวมกัน ตอนนี้ ทุกคน ต้องเงียบได้ไหม เด็กๆ? เธอทุกคน ไม่เช่นนั้น พวกเขาจะให้ออกไปด้านนอกอีก ตอนนี้ มาดูสิว่า พวกเราพลาดอะไร ในเรื่องความเป็นกลุ่มบ้าง เราต้องมีความ เข้าใจที่แสนจะเรียบง่ายและ นําไปใช้ได้จริง ประการแรก พวกเราต้องรู้ว่า หากปราศจากกลุ่ม พวกเราก็ไม่อาจดํารงอยู่ได้ แบบเดียวกับที่ร่างกาย ต้องเชื่อมต่อกับสมอง ในทํานองเดียวกัน หากปราศจากการรวมกลุ่ม สหจะโยคะก็ดํารงอยู่ไม่ได้ เมื่อคุณเข้าใจอย่างนั้น คุณก็ต้องพยายามทําให้ความเป็นกลุ่ม ตั้งมั่นขึ้นอย่าง แท้จริงทั้งภายในและภายนอก เป็นเรื่องของการตั้งมั่นภายใน มากกว่าภายนอก สิ่งใดก็ตามที่คุณมีอยู่ภายใน จะปรากฏออกมาให้เห็นภายนอก แล้วพวกเราจะทําให้ ตั้งมั่นภายในตัวเราได้อย่างไร? ก่อนอื่น พวกเราต้องเข้าใจว่า พวกเราเป็นญาติของกันและกัน ท่านชญาเนศวร กล่าวว่า "เตจี โสยาริก โฮตี" "พวกเขาจะเป็นญาติของคุณ" ใครกําลังร้องไห้ เอาละพาเธอออกไป ปล่อยเธอไป เธอกําลังคิดถึงแม่ ดังนั้น สิ่งแรกคือภายในของเรา เราต้องพิจารณา ตนเอง ด้วยการพิจารณาตนเองนี้ ในใจของเรา เรากําลัง ทําอะไรที่ต่อต้านความเป็นกลุ่มอยู่ จิตของเราทํางานอย่างไร แม่ไม่รู้ว่า ในจิตของมนุษย์ นั้นเวลานึกถึงคนอื่น สิ่งใดจะผุดขึ้นมาเป็นสิ่งแรก แต่ว่าสิ่งแรกก็คือว่า คนเหล่านี้คือญาติของพวกคุณ และไม่มีใครอื่นใด ทั้งสิ้นที่เป็นญาติของคุณ เด็กเหล่านี้คือลูกๆ ของคุณ ผู้ชายเหล่านี้คือ พี่ชายน้องชายของคุณ และสุภาพสตรีเหล่านี้คือ พี่สาวน้องสาวของคุณ พวกเราเป็นครอบครัวขนาดใหญ่ พวกเราเป็น ส่วนหนึ่งของร่างกายเดียวกัน และมือนี้ไม่ สามารถตีมืออีกข้างหนึ่งได้ ขอบคุณพระเจ้าที่มือคิด ไม่ได้ไม่เช่นนั้น ในฐานะมนุษย์ พวกมันอาจจะ เริ่มคิดที่จะทําร้ายกันและกัน แต่พวกมันไม่ทํา เพราะพวกมันต่างก็ เชื่อมต่อกับสมองเดียวกัน ดังนั้น สิ่งแรกที่ควรทําก็คือ อย่าพยายามที่จะ มองไปที่ข้อเสียของคนอื่น แต่ให้มองที่ข้อดีของคนอื่นแทน สิ่งนี้จะช่วยคุณได้มากที่สุด เหมือนกับใน อินเดีย ดูสิ แม่ไม่รู้เหมือนกัน ที่นี่ก็อาจจะเป็น เหมือนกันถ้าพวกเขารู้จักคุณ สมมุติพวกเขาเกิดพบอะไรบางอย่าง เขาก็คิดว่า เราจะให้ คนคนนี้ทํางานอะไรให้ได้บ้าง ถ้าใครบางคนเป็นน้องของรัฐมนตรี พวกเขาก็จะเข้าไปหาคนคนนั้นทันที "คุณจะทํางานนี้ให้ผมได้ไหม?" แล้วถ้ามีใคร พูดว่า "ผมคือคนนั้น คนนี้" พวกเขาก็จะคิดทันทีว่า , "โอ้ เราจะ ให้เขาทําอะไรให้ได้บ้าง?" ในทํานองเดียวกัน คุณอาจจะไปได้ไกลกว่านั้นสักหน่อย ในภาษาของสหจะโยคะ ทันทีที่คุณได้ มารู้จักกับคนใดคนหนึ่ง คุณไม่ควรคิดว่า ฉันจะทําธุรกิจอะไรกับเขาได้ แม่เคยเห็น แล้วว่าถ้ามีคนที่มีเงินเข้ามา ผู้คนก็จะกระโดดไปหาเขาในทันที โอเค มาร่วมธุรกิจกันเถอะ แม้แต่ในสหจะโยคะ หรือถ้ามีอะไร ในทํานองนั้น พวกเขาจะเริ่ม จ้างงานคนนั้น ในทันทีเพื่อวัตถุประสงค์ของตน ในทางตรงกัน ข้ามสิ่งที่คุณต้องทําก็คือ ในทันทีที่คุณรู้จักใครสักคน คุณต้องคิดถึงความดีที่เขามี ฉันจะรับเอาคุณสมบัติที่ดีงาม เหล่านั้น มาไว้ในตนได้อย่างไร? เพราะว่าพวกเรามาที่นี่เพื่อ ทําให้ตนเองร่ํารวยในทางจิตวิญญาณ ดังนั้น คุณต้องคิดถึงสิ่งนี้เป็น เรื่องแรกและเรื่องที่สําคัญที่สุดว่า "ฉันจะทําอย่างไรเพื่อให้ได้ คุณสมบัติที่ดีงาม ของคนนั้นมาไว้ในตนเอง?"

แล้วคุณก็จะมองไปหา ความดีของคนคนนั้น แทนที่จะมองหาสิ่งที่ไม่ดีไม่งาม เพราะว่าคุณสมบัติที่ ไม่ดีจะไม่หล่อเลี้ยงบํารุงคุณเลย เช่นเดียวกัน หากมีคนที่มีคุณสมบัติที่ไม่ดี ก็ไม่จําเป็นจะ ต้องหันกลับมาคิดถึงตนเอง เพราะว่าหากคุณเริ่มคิดถึงมัน พวกเขาเองก็ไม่ดีขึ้นได้ นั่นเป็นปัญหาของคนอื่น สิ่งที่ดีที่สุดคือ มองคนอื่น ด้วยความชื่นชมและความเข้าใจ ด้วยความรักว่า เขาคือหนึ่งใน พวกเรา และฉันจะสามารถใช้อะไรได้บ้าง? เช่น ถ้าแม่มีมือ แม่ก็ไม่ต้องคิด เพราะว่าเราถูกวางโปรแกรมมาเช่นนั้น ถ้าแม่ต้องถือสิ่งนี้ แม่ก็ใช้มือของแม่ โดยอัตโนมัติ ไม่ใช้ใช้เท้า แม่รู้ว่ามือของแม่จะทํา แต่เมื่อแม่ต้องเดิน แม่ก็จะไม่เดินด้วยมือ เพราะแม่รู้ว่า เท้าของแม่ต้องเดิน ในทํานองเดียวกัน คุณต้องรู้ว่า สหจะโยคีคนไหน จะช่วยคุณในการ หล่อเลี้ยงบํารุงตัวของคุณ จิตของคุณจะกระจ่างใสขึ้นมาในทันที อย่างเช่น แม่ เคยพบเด็กผู้ชายคนหนึ่ง ในนิวซีแลนด์ เขากําลังจะเสียชีวิต และเมื่อเขากลับมา แม่พบว่า ทัศนคติของ คนในกลุ่มต่อเขาไม่ค่อยดีนัก อย่างที่ควรจะเป็น แต่นี่คือโอกาส ที่ดีที่สุดที่คุณควรจะเข้าใจว่า คุณจะฝึกความเมตตากรุณาได้อย่างไร พวกเราพูดถึงความเมตตา ความกรุณา ตอนนี้ ขอให้พวกเราลองดูสิว่า พวกเราจะฝึกความกรุณาของเรานี้ได้อย่างไร เมื่อเด็กผู้ชายคนนี้ป่วย ในทางตรงกันข้าม ทุกคนกลับดุใส่เขา พวกเขาจะพูดเสียดสีประหลาด หรือทําอะไรแบบนั้น เพราะว่าพวกเราต้องมีความเมตตากรุณา ตอนนี้ แม่ได้บอกแล้วว่า พวกเราต้องมีความเมตตากรุณา แล้วพวกเราจะ ต้องมีความเมตตานี้แก่ใคร แก่กําแพงหรือ? เราต้องใช้ความเมตตากรุณาที่ไหน? เราต้องใช้ความเมตตากรุณาที่ไหน? ดังนั้น พวกเราต้องฝึกสหจะโยคะ ไม่ได้หมายความว่า คุณนั่งลง ตรงหน้ารูปของแม่อยู่ ตลอดเวลาไม่ได้หมายความแบบนั้น แต่หมายถึง คุณฝึกความเมตตากรุณา คุณต้องฝึกสิ่งนั้น แล้วคุณก็ต้องฝึกความรัก ตอนนี้ คุณฝึก ความรักกับคนอื่นอย่างไร? หากคุณรักใคร สักคน คุณจะทําอย่างไร? คุณพยายามทําให้คนนั้นพอใจ สิ่งเล็กน้อยก็ สามารถทําให้คนมีความสุขได้ แม่รู้ว่า คุณทุกคน พยายามทําให้แม่พึงพอใจอย่างมาก คุณให้ของขวัญแม่ คุณสรรหาสิ่งที่ดีกับตัวแม่ คุณออกไปนอกเส้นทาง เพื่อที่จะซื้อดอกไม้ที่หอมหวานให้แม่ สิ่งที่สวยงามต่างๆ คุณทําให้แม่ แม่เองถูกเอาใจ มากเกินไปแม่ต้องบอกพวกคุณ แต่แม่จะพอใจ พึงพอใจกว่านั้นมาก หากคุณเข้าใจความเป็นกลุ่ม และพยายามเอาใจใส่กันและกัน คนที่ทําให้แม่พอใจได้มากที่สุด คือคนที่ตั้งสติไป ที่การเอาใจใส่ซึ่งกันและกัน พอคุณตัดสินใจว่า คุณต้องทําให้ผู้อื่นพอใจ ลิ้นของคุณจะเปลี่ยนไป เพราะจะพูดสิ่งที่ อ่อนหวานมากขึ้นกว่าเดิมมาก ลิ้นที่เหมือนกับกรรไกร จะกลายเป็นสิ่งที่สวยงามดุจน้ําผึ้ง แล้วคุณจะพูดแต่น้อย แต่คุณจะราดรดน้ําผึ้งนี้ไปที่คนอื่น แล้วคนอื่นนั้นก็จะ เบิกบานไปกับคําพูดของคุณ แล้วการฝึกความรัก คุณฝึกที่ไหนล่ะ? ลองถามคําถาม ฉันฝึกความรักนี้ที่ไหน? ฉันรักอะไร? ฉันอาศัย และรักบ้านของเรา เรารักรูปภาพ การตกแต่ง ทุกๆ สิ่ง แต่ฉันได้ฝึกความรักนี้กับภรรยา หรือกับสามี หรือกับสหจะโยคีคนอื่นๆ หรือไม่?

ในวัฒนธรรมสหจะ เราต้องฝึกความ เมตตากรุณาและความรัก และอย่างที่สาม พวกเราต้องฝึกความอดทน แม่รู้ว่า ลูกๆ บางคนอาจจะ เกเรกว่านิดหน่อย บางคนอาจเกเรน้อยกว่า บางที บางคนอาจจะพูดมาก บางครั้ง พวกเขาก็ ทําแม่ปวดหัวบ้างเหมือนกัน พวกเขาเอาแต่ พูด พูด พูด มากเกินไป บางครั้งแม่คิดว่าก็ดีเหมือนกัน แม่จะได้ไม่ต้องพูดมาก เป็นวิธีการมองอีกวิธีหนึ่ง อีกวิธีหนึ่ง ก็คือ แค่ฟังแต่ไม่ต้องไปคิดตาม ปล่อยให้เขาพูด เอาออกมา ให้หมดอะไรก็ตามที่เขาอยากจะทํา เมื่อเขาพูดจบและรู้สึกเหนื่อย แล้วเขาจะไม่รบกวนคุณมากนัก และเขาก็จะพอใจว่า มีคนฟังเรื่องไร้สาระของเขาแล้ว ดังนั้น เราจึงต้องมีความอดทน และความอดทนที่มีความจําเป็นนี้ ก็ควรเป็นไปในแบบที่ คนอื่นควรจะมอง เห็นความอดทนของคุณด้วย ตัวอย่างเช่น เมื่อวาน แม่นั่งอยู่ประมาณ สามชั่วโมงเพื่อ จับมือกับคนทุกประเภท และปัญหาทุกรูปแบบ แล้วคนที่มาเป็นคนสุดท้ายกล่าวว่า "ด้วยการมองเห็นความอดทนของท่าน จึงทําให้ผมพัฒนา ความอดทนของตนเองได้" และความรักมอบความอดทนให้คุณ ความรักนี้บํารุงหล่อเลี้ยงคุณ แม่กําลังบอกคุณว่า นี่เป็นวิธีการที่เรียบง่ายมาก ตอนนี้ แม่ไม่ได้บอก เลยว่าคุณต้องเชื่อใจพระผู้เป็นเจ้า แม่เพียงแค่ พูดว่าให้เชื่อมั่นในตนเอง เป็นสิ่งที่เรียบง่ายที่สุด เพราะว่าเรากําลังพูดถึงสมองของคุณ ตอนนี้ เรากล่าวว่า เราต้องให้อภัยทุกคน แต่เราไม่ได้ฝึกฝนการให้อภัย แม้แต่สิ่งเล็กๆ น้อยๆ เช่นคนบ้า พวกเรากลับจดจํา แม่เคยได้ยิน แต่ว่างูมีความสามารถ ที่จะจดจําถ้าใครมาทําร้ายมัน แต่ตอนนี้แม่พบว่า มนุษย์ มีความสามารถนี้ไม่น้อยกว่าเลย สิ่งใดก็ตาม ที่เกิดขึ้นเมื่อ ๑๓ ปีที่แล้ว ๑๕ ปีที่แล้ว พวกเขาจดจําไว้หมด ทุกๆ รายละเอียด ไม่ว่าอะไรที่ทําร้ายเขา แต่เขากลับไม่จํา ในสิ่งที่ตนได้ทําร้ายผู้อื่น ไม่จําว่าตนทําสิ่ง น่ารังเกียจต่อคนอื่นอย่างไร พวกเขาไม่เคยจดจํา เพราะว่านี่คือ จิตของมนุษย์ที่มีอัตตา มันสามารถทําร้าย คนอื่นได้เรื่อยๆ โดยไม่รู้สึกอะไร และซูเปอร์อีโก้ ที่คอยรับความเจ็บปวด และเอาแต่ตัดพ้อต่อว่า และคุณต้องตระหนักไว้ว่า คุณคือคนที่กําลังทําลาย ความเป็นกลุ่ม อย่างแรก พวกเรามีผู้นําที่แย่มาก จึงทําให้กลุ่มของเราด้อยคุณภาพ แต่ตอนนี้เรามีคนที่สุขุมกว่า คนที่ดีกว่า รวมถึงเมลเบิร์น แม่กําลังคิดว่าจะให้ คนที่มีอาวุโสหน่อยมาเป็นผู้นํา เพราะแม่คิดว่าเกรก มีภาระรับผิดชอบเยอะแล้ว ดังนั้น แม่จึงนึกถึงเฮนชอว์ (ผู้นําของเมลเบิร์นจนถึงปี ๒๕๔๓) แม่จึงถามเขา และเขาก็ตอบตกลง ตอนนี้ในเมลเบิร์น เราจะมีคน พักในอาศรม คนที่เกษียนแล้ว ที่จะดูแลพวกคุณ เขาจะทําทุกอย่างที่เป็นไปได้ เพื่อดูแลกลุ่มของเมลเบิร์น แต่คุณต้องรู้ไว้ว่า หนึ่งในการเชื่อม ต่อระหว่างแม่กับคุณ จะผ่านผู้นําของคุณ แต่นั่นไม่ได้หมายความว่า คุณจะไม่สามารถเชื่อมต่อ ตัวอย่างเช่น สมมุติมีเข็มอยู่เล่มหนึ่ง แล้วคุณทิ่มเข็มมาที่แม่ มือของแม่จะกระตุกหนีในทันที นั่นคือมีปฏิกิริยา ตอบโต้แบบอัตโนมัติเช่นกัน แต่ว่าโดยส่วนมาก ทุกอย่างถูกรายงานไปที่สมอง ในทํานองเดียวกัน ทุกอย่างควรถูกรายงานไปที่สมอง แต่ถ้าหาก ตั้งแต่ตอนเริ่มต้น คุณสร้าง ทัศนคติว่าต้องวิจารณ์ผู้นํา ก็จะทําให้เกิดความยากลําบาก ทั้งต่อผู้นํา และต่อตัวคุณเอง ประการแรก คุณไม่ควรวิพากษ์วิจารณ์ อย่าใช้สมองในการวิจารณ์ การวิพากษ์วิจารณ์มี มากเกินไปแล้วในประเทศตะวันตก ตอนนี้ พวกเขามี เทคนิกใหม่ๆ ในการวิจารณ์ ศิลปะทุกแขนงจบสิ้น เพราะนักวิจารณ์ ศิลปินกลัวที่จะนําเสนอภาพวาดของตน ศิลปินกลัวที่จะเสนอผลงานสร้างสรรค์ เพราะพวกเขาจะถูกวิจารณ์ ตอนนี้ สิ่งที่เหลืออยู่คือ นักวิจารณ์ นักวิจารณ์ และนักวิจารณ์ แล้วนักวิจารณ์ ก็วิพากษ์วิจารณ์นักวิจารณ์อยู่แค่นั้น ไม่มีความคิด ริเริ่มสร้างสรรค์อีกต่อไป ดังนั้น จงพยายามที่จะชื่นชมทุกสิ่ง เด็กๆ สร้างรูปภาพ ภาพวาด บางครั้ง พวกเขา ทําหน้าแม่ออกมาดูตลก ตอนที่พวกเขาวาด ไม่ใช่แค่เด็กๆ แม้แต่คนที่โตแล้ว ไม่เป็นไร แม่ก็ยังชื่นชม ดีมาก เยี่ยม สวยมาก เพื่อให้กําลังใจคนเหล่านั้น ดังนั้น การวิจารณ์ควรจะ ออกไปจากใจของพวกเรา แต่ว่าควรฝึกการชื่นชม ชื่นชมลูกๆ ของคนอื่น การชื่นชมคนอื่นเป็นสิ่งที่สําคัญมาก แต่ก็ไม่ได้หมายความว่า คุณชื่นชมคนอื่น แต่ทรมานภรรยา หรือสามีของตนเอง นั่นก็เป็นความไม่สมดุล ความรับผิดชอบ อันดับแรกคือครอบครัว แต่คุณควรชื่นชมคนอื่น และสิ่งนี้จะเกิดขึ้นได้ เมื่อคุณไม่มีความอิจฉาริษยา คนอื่นๆ ความริษยานี้ แม่ไม่รู้ว่ามันมาจากไหน ดังนั้น แม่จึงไม่รู้ คุณสมบัติของความอิจฉา ทําไมต้องมีความอิจฉา เช่นกัน หากคุณมี ความอิจฉา คุณก็ต้องใช้มัน ให้ถูกวัตถุประสงค์ และอะไรคือวัตถุประสงค์ที่ถูกต้อง นั่นก็คือ คุณควรอิจฉาคนที่ มีระดับทางจิตวิญญาณสูงกว่าตัวคุณ และคุณต้อง ฝึกฝนเพื่อให้ตัวเองดีขึ้น หากความอิจฉาเป็นเพื่อการแข่งขัน คุณก็ต้องแข่งกับคน ที่มีความเมตตา มากกว่า มีความรักมากกว่า เสียสละมากกว่า อดทนมากกว่า ดังนั้น การแข่งขันนี้จะกลายเป็น การแข่งขันที่มีประโยชน์ และไม่ทําร้ายใคร และกลุ่มก็จะได้รับ การบํารุงหล่อเลี้ยงเป็นอย่างดี ตอนนี้ ขอให้พยายาม ที่จะรู้สึกว่า คุณทุกคน เป็นส่วนหนึ่งของ บุคลิกเพียงหนึ่งเดียว พยายามทําความเข้าใจ และฝึกฝนในส่วนนี้ จะช่วยคุณได้มาก เรื่องเล็กๆ เช่นการซื้อ ของขวัญชิ้นเล็กๆ ให้ใครบางคน เมื่อเห็นของสักอย่าง "โอ้ สิ่งนี้น่าจะเหมาะกับคนคนนี้" เราได้ตัดสินใจ อย่างเป็นทางการแล้วว่า ผู้ชายไม่ควรซื้อของให้ผู้หญิง และผู้หญิงไม่ควรซื้อของให้ผู้ชาย แต่หากเขาเป็น น้องสาว น้องสาวระขี คุณทําได้ และน้องสาวระขี ก็สามารถให้พี่ชายได้ มิเช่นนั้น ก็ไม่ควรทํา พวกเราทําเพราะแม่เห็นแล้วว่า มันสร้างปัญหา แต่ก็ไม่ได้หมายความว่า คุณเกลียดผู้หญิงหรือเกลียดผู้ชาย แต่ก็ต้องรักษา ระยะห่างเพื่อความบริสุทธิ์ จนกว่าคุณจะ บริสุทธิ์ไร้เดียงสาโดยสมบูรณ์ ก็ควรจะรักษาระยะห่างไว้ดีกว่า ความบริสุทธิ์นี้ ก็เป็นสิ่งที่ต้องฝึกฝน และการฝึกฝนความบริสุทธิ์นี้ ก็คือการที่คุณ พยายามพัฒนาความรู้สึก ที่บริสุทธิ์ไร้เดียงสาต่อคนอื่นๆ ในความบริสุทธิ์ไร้เดียงสา ทุกสิ่งทุกอย่างเกิดขึ้น ทุกอย่างเกิดขึ้น ในความบริสุทธิ์ไร้เดียงสา หากคุณบริสุทธิ์ไร้เดียงสา คุณจะกลายเป็น สหจะโยคีที่ดี ในทันที แต่มันก็มีหลายแง่มุม อย่างเช่น เมื่อ วันก่อน มีเด็กผู้หญิงหนึ่งคน กําลังแย่งขนมหวานกับคนอื่นอยู่ และคนอื่นๆ กําลังแจก ประสาท(ขนมในพิธีบูชา)อยู่ แม่จึงยื่นจานขนมเล็กๆ ให้ไป และพูดว่า "ไปแจก" เด็กคนนั้นก็ลืม สิ่งที่ตนอยากได้ไปในทันที และเริ่มแจกขนมด้วยความอ่อนหวาน ด้วยมือเล็กๆ นั้นแก่ทุกคน น่ารักมาก ดังนั้น สิ่งนี้ ต้องฝึกฝนกันตั้งแต่เด็กๆ กับลูกของคุณ คุณต้องบอกพวกเขาว่า "เอาละ มาทําสิ่งนี้กันเถิด แจกจ่ายสิ่งนี้ให้กับทุกคน ไปแต้มกุมกุมบนหน้าผากของเขา" พวกเขาอาจยัง ทําได้ไม่ดีนัก แต่ก็ไม่เป็นไร พวกเขาจะเรียนรู้วิธีการพบปะคนอื่น วิธีการพูดกับคนอื่น อยู่กับคนอื่น ศัตรูที่เลวร้าย ที่สุดของความเป็นกลุ่ม คือความก้าวร้าวรุนแรง บางคนมีพื้นฐานเป็นคนก้าวร้าว รูปแบบการพูดจา ของพวกเขาก้าวร้าวอย่างที่สุด วิธีการพูดคุยช่างก้าวร้าวรุนแรง อาจเป็นเพราะหลายเหตุผล บางทีพวกเขาอาจมีการศึกษาที่ดีกว่า บางทีพวกเขา มาจากครอบครัวที่ก้าวร้าว บางทีพวกเขาอาจมี ปมเด่น หรือปมด้อย หรือความรู้สึก ไม่มั่นคงปลอดภัย หรือไม่งั้นก็ถูกครอบงํา พวกเขาพยายามบงการ และแสดงความรู้สึกที่รุนแรง ต่อคนที่อยู่เหนือกว่า พวกเขาอาจด้อยกว่า นั่นไม่สําคัญ แต่พวกเขาทํา และนี่คือสิ่งที่ต้องควบคุมระงับ ดังนั้น สิ่งที่คุณต้อง ฝึกฝน คือความอ่อนน้อมถ่อมตน พยายามอ่อนน้อม มีเรื่องตลกเกี่ยวกับเรื่องนี้อยู่ มีชายคนหนึ่งกําลังปีนบันได และอีกคนหนึ่งกําลังลงมาจากด้านบน ดังนั้น คนที่กําลังขึ้นไป จึงกล่าวว่า "ช่วยหลีกทางให้หน่อย" เขาจึงตอบ กลับว่า "ฉันไม่หลีกให้คนโง่" คนที่กําลังปีนขึ้นไปจึงกล่าวว่า "ผมหลีกให้เองแล้วกัน" แล้วเขาก็หลีกไป นั่นคือวิธีการที่ แสดงออกถึงความอ่อนน้อมถ่อมตน คุณต้องอ่อนน้อม ถ่อมตนในการเข้าไปหาคนอื่น ภาษาอังกฤษนั้น ดูภายนอกแล้วอ่อนน้อมมาก คุณต้องพูดว่า "ได้โปรด" คุณต้องพูดว่า "ขอบคุณ" เป็นสิบครั้ง ได้โปรด ได้โปรด ขอบคุณ ขอบคุณ แต่ไม่ได้มาจากหัวใจ เช่นสมมุติคน คนหนึ่งไม่ได้พูดว่าขอบคุณ อีกคนก็อาจจะตีคุณ "ทําไมคุณไม่ขอบคุณผม?" นี่ไม่ใช่ความอ่อนน้อม ความอ่อนน้อมไม่มี ทางที่จะก้าวร้าวต่อคนอื่น และหากคนอื่นก้าวร้าว คุณก็จะยอมรับไว้ใน ฐานะที่เป็นพฤติกรรมของเด็ก หรือสิ่งที่โง่เขลา สิ่งที่ไร้สาระ ไม่มีความหมาย เพราะว่าคุณมีพลังมาก คุณสามารถแบกรับได้ นั่นคือความ อ่อนน้อมที่คุณต้องฝึกฝน และหากคุณมี คุณสมบัติเหล่านี้ทั้งหมด คุณจะประหลาดใจจริงๆ ว่า คุณได้กําจัด ความเห็นแก่ตัวไปหมดแล้ว ความเห็นแก่ตัวจะเริ่มหายไป เพราะว่า ความเห็นแก่ตัวนั้น น่าเกลียดแค่ไหน คุณเริ่มตระหนักได้ในเวลาไม่นาน เมื่อคุณกลาย เป็นคนมีใจเอื้อเฟื้อเผื่อแผ่ ดังนั้น จงฝึกฝน ความเอื้อเฟื้อเผื่อแผ่ พวกคุณทุกคนตั้งใจจะใช้เงิน จํานวนมากเพื่อแม่ แม่รู้ คุณต้องการให้ของขวัญแม่ แม่ขอหยุดมันแค่นี้ การให้แบบส่วนบุคคล คุณไม่สามารถให้ของขวัญ หรือสิ่งอื่นใดแก่แม่อีกต่อไป แต่ขอให้เอื้อเฟื้อเผื่อแผ่ ตามความหมายโดยทั่วไป ให้มีความกรุณา ให้มีความเมตตา ให้มีความอดทน และเอื้อเฟื้อวัตถุสิ่งของ หากแม่เห็น บางอย่างแม่จะคิดทันทีว่า "โอ้ แม่ควรซื้อ สิ่งนี้ เพราะแม่จะให้ กับสุภาพสตรีคนนี้ หรือสุภาพบุรุษคนนี้ หรืออาจให้เพราะวัตถุประสงค์นี้ หรือกับองค์กรนี้ หรือกับงานนี้ที่พวกเรากําลังทํา" สิ่งเหล่านี้มาที่แม่ในทันที คุณจะประหลาดใจว่า ถ้าแม่อยู่ในตลาด และแม้ว่าแม่จะรู้สึก กระหายน้ําแม่ไม่แม้แต่จะคิดว่า แม่ควรจะไปซื้อ เครื่องดื่มอะไร สักอย่างสําหรับตัวเอง ไม่ได้เข้ามาในหัวแม่เลย แม่ไม่เคยเปิด ตู้เย็นเลยในชีวิตของแม่ คุณจะประหลาดใจ แต่หาก สําหรับคนอื่นแล้ว แม่จะรีบไปจัดหาให้ และจะทําอาหารให้พวกเขา แต่สมมุติว่า แม่อยู่ในบ้านและก็ไม่มีพ่อครัว แม่ก็จะไม่ทําอาหาร สําหรับตนเอง ก็ไม่มีปัญหา ถ้าไม่มีใครอยู่บ้าน และสามีของแม่ไม่อยู่บ้าน แม่จะไม่กินเป็น เวลาสองหรือสามวัน แล้วต่อมาคนรับใช้ ก็จะไปบ่นกับสามีของแม่ แล้วแม่ถึงจะนึกได้ว่า แม่ไม่ได้กินอาหารจริงๆ แม่ไม่รู้เลย ถ้าแม่ทานอาหาร นั่นก็เพราะสามีแม่อยู่ด้วย แม่เลยต้องนั่งทานเป็นเพื่อน แม่ไม่เคยดื่มชาเลย แต่เพราะเขาชอบชามาก แม่จึงเริ่มดื่ม และแม่ก็ยังคง ปฏิบัติเช่นนั้นมาตลอด แม่ไม่ควรจะ เลิกวิธีปฏิบัติเช่นนั้น เพราะต่อมาอาจเป็น เรื่องยุ่งยากลําบากได้ นั่นเป็นเพียงแค่การ ปรับตัวเองให้เข้ากับคนอื่น ไม่ยากเลย ถ้ามีสิ่งใดเล็กๆน้อยๆที่จะ ทําให้คนอื่นพอใจ คุณควรจะทํา ไม่มีพิษภัยใดๆ ในการ พยายามจะทําให้คนอื่นพอใจ แต่ไม่ใช่เฉพาะภรรยาที่ควรทํา แม้แต่สามีก็ต้องทําอะไรบางอย่าง เพื่อทําให้ภรรยาพอใจ ไม่เพียงเฉพาะสามีและภรรยา แต่ว่าเป็นเรื่อง ระหว่างลูกๆ กับคุณด้วย ระหว่างครอบครัว ทั้งหมดของสหจะโยคะ ควรจะเป็นแบบที่ว่า เราควรปรับตัว ดังนั้น จงฝึกฝนการปรับตัว อย่างที่คุณต้องปรับกล้องถ่ายรูป หากคุณไม่ปรับกล้องถ่ายรูป คุณก็จะไม่ได้ รูปภาพที่ถูกต้อง เช่นเดียวกัน ตราบใดที่คุณไม่ยอมปรับตัว ให้เข้ากับบรรยากาศ ให้เข้ากับบุคคล คุณก็ไม่สามารถได้ภาพที่แท้จริงได้ แล้วคุณก็เริ่มขัดแย้งกับสิ่งนั้น จริงๆ แล้ว การต่อสู้ ต้องเกิดขึ้นภายในตัวของคุณ ซึ่งเป็นเรื่องราวที่ยาวมากทีเดียว เท่าที่แม่ได้รู้จักกับมนุษย์ และปัญหาของความเป็นกลุ่ม และบางปัญหาได้รับการแก้ไข แม่มีความสุขกับเรื่องนี้ ที่พวกเขาไม่ได้ตกหลุมรัก แม่หมายถึง พวกเขา ไม่ได้ตกหลุมรัก แบบหัวปักหัวปํา แต่ตอนนี้ ดีขึ้นแล้ว พวกเขาใจเย็นขึ้น ค่อยๆ คิดทบทวน และยอมแต่งงานกับใครสักคน เพื่อคงจุดมุ่งหมายแห่งการ สมรส ไม่ใช่เพราะการตกหลุมรัก เป็นสิ่งยิ่งใหญ่ที่กําลังเกิดขึ้น เพราะนั่นจะมอบ การชําระล้างจิตใจให้กับคุณ และจิตที่ไม่ วนเวียนอยู่กับสิ่งไร้สาระทั้งหลาย ดังนั้น อย่างที่แม่ ได้พูด ฝึกฝนสิ่งเหล่านี้ทั้งหมด แล้วกลุ่มของคุณจะงดงาม และที่ดีที่สุด คือ การฝึกสมาธิด้วยกัน ในเดลลี พวกเราเริ่มต้นมีอาศรม ทุกๆ เช้า จะมีคนมา นั่งรวมกันเพื่อทําสมาธิ เหมือนกับวัด เหมือนกับโบสถ์ พวกเขามาที่นั่น และหลายๆ คน นั่งและฝึกสมาธิด้วยกัน การที่พวกเรานั่ง สมาธิร่วมกัน คือวิธีการที่ดีที่สุด ที่จะรู้สึกถึงความเป็นกลุ่ม แน่นอน คุณนั่งสมาธิที่บ้านได้ คุณสามารถชําระล้าง เพื่อให้ตัวคุณลึกซึ้งยิ่งขึ้น แต่คุณก็ต้อง นั่งสมาธิรวมกลุ่มเช่นกัน และเมื่อคุณนั่งสมาธิด้วยกัน จุดแข็งที่คุณมี ก็จะไปช่วยให้ผู้อื่น เข้มแข็งมากขึ้นด้วย พลังความแข็งแกร่งที่คุณมี ก็จะเพิ่มขึ้นอีกมาก การที่พวกคุณนั่งสมาธิ ด้วยกันเป็นเรื่องที่ใหญ่มาก ทุกคนต้องเข้าใจ ว่า เมื่อใดที่มีเวลา ตัวอย่างเช่น คุณหาเวลาในตอนเช้า ไปอาศรมด้วยกัน แล้วนั่งสมาธิ เช่น วันอาทิตย์ตอนเช้า พวกเราจะไป แล้วนั่งสมาธิในอาศรม คุณต้องมาเพื่อนั่งสมาธิ นั่งสมาธิแล้วค่อยไปที่อื่น เพราะแม่สถิตอยู่ในอาศรม แม่อยู่ที่นี่ ดังนั้น จงออกจากบ้าน แล้วมานั่งสมาธิที่นี่ การนั่งสมาธิจะช่วยคุณได้มาก ที่ใดก็ตามที่คุณอยู่ ด้วยกัน แม่ก็อยู่ที่นั่นด้วย แต่เมื่อคุณอยู่ห่างจากกัน แม่ก็ย่อมไม่อยู่กับคุณ มีเพียงแต่ในเวลาที่ยากลําบาก เมื่อคุณถูกผลักเข้าไปในบางสถานที่ ที่แม่ไม่อยู่ที่นั่น ที่ที่คุณคิดว่า แม่ไม่อยู่ แม่จะอยู่ที่นั่น แต่ว่า ถ้าคุณตั้งใจ จะเก็บตัวห่างจากกลุ่ม แม่จะไม่อยู่กับคุณ ดังนั้น ขอให้พยายาม ทําให้ความเป็นกลุ่มเติบโตขึ้น ไม่เช่นนั้น คุณจะไม่สามารถลงลึก ไปในตัวของคุณเองได้ คุณไม่สามารถ เป็นสหจะโยคีที่ยิ่งใหญ่ได้ คุณไม่อาจถูก เรียกว่าสหจะโยคีที่แท้จริงได้ มีเพียงคนที่มีสํานึก แห่งความเป็นกลุ่มเท่านั้น ที่จะกลายเป็นโยคีที่ยิ่งใหญ่ได้ ดังนั้น ตอนนี้ เรามีผู้คนมากมายในเมลเบิร์น และเมื่อปริมาณเพิ่มขึ้นแล้ว คุณภาพก็ไม่ควรลดถอยลง และคุณภาพของ ความเป็นกลุ่ม ต้องเข้มแข็งมาก ด้วยการมีสายสัมพันธ์ที่แน่นหนา แม่ชอบเวลาที่ พวกคุณสรรเสริญใครสักคน โดยปกติ แม่จะ เห็นแต่ว่า ที่ไหนที่แม่ไป ผู้คนมักจะ พูดถึงแต่คนที่มีพลังไม่ดี ไม่มีใครพูดถึง คนที่มีพลังในเชิงบวก ฉะนั้น แม่จึงไม่รู้จักพวกเขา ส่วนมาก แม่จะ รู้ว่าใครมีพลังในเชิงลบ ดังนั้น แม่อยากที่จะรู้จัก คนที่มีพลังในทางบวก บุคคลที่ยิ่งใหญ่ ผู้กําลังทําแต่สิ่งที่ดีงาม จะลืมเกี่ยวกับเรื่องไม่ดี พวกเขาก็จะสลายหายไปเอง ทางที่ดีที่สุดคือ บอกเรื่องราวเกี่ยวกับคน ที่มีพลังแง่ บวก ที่กําลังทําสิ่งดีๆ ที่เป็นสหจะโยคีที่แท้จริง แม่อวยพรให้ทุกคนในเมลเบิร์น ให้มีกลุ่มที่สวยงาม เบิกบานกับตนเอง และทุกๆครั้งที่พบกัน ให้เป็นเหมือนงาน เฉลิมฉลอง ที่มีแต่ความเบิกบาน ขอให้พระเจ้าอวยพร