Guru Puja. Cabella Ligure (Italia), 20 Luglio 1997.

Il Puja di oggi è molto importante per noi: voi tutti avete avuto la Realizzazione del Sé e avete tutta la conoscenza necessaria per dare la Realizzazione agli altri. Voi dovete ben sapere quello che già avete, è molto importante! Se voi non usate, non mettete alla prova le vostre mani e non cercate di dare la Realizzazione agli altri, prima di tutto non potrete avere fede in voi stessi, non avrete autostima. In secondo luogo, noi dobbiamo provare a dare Vibrazioni agli altri agli altri senza, per questo, restare coinvolti dalle persone su cui lavoriamo. Ho visto che c’è gente che rimane troppo coinvolta e se danno la Realizzazione ad una persona, pensano di aver fatto un grande lavoro che cosa e continuano a lavorare su quella persona, sulla sua famiglia, sui suoi parenti. Bisogna, perciò, comprendere che le persone a noi vicine, i nostri parenti, possono non avere molte chances di avere la Realizzazione.

L’unico modo di crescere è essere collettivi, non c’è un altro modo; se qualcuno crede che vivendo lontani dagli ashrams, da qualche parte per conto proprio si possa ottenere qualcosa, si sbaglia: in Sahaja Yoga non funziona così! Nei tempi antichi la gente andava sull’Himalaya e quindi passava tutto il tempo in stato di isolamento e soltanto poche erano le persone che venivano scelte per un’ascesa spirituale. Qui la questione non è la crescita spirituale, è la crescita della collettività dentro di voi in modo tale che voi possiate diventare una persona collettiva, in grado di gioire della collettività, che lavora sulla collettività e vive con la collettività. Una persona così sviluppa nuovi tipi di poteri e questi poteri sono così sottili da poter penetrare in ogni atomo, in ogni molecola degli esseri umani, ma questa penetrazione è possibile solo se voi avete un temperamento collettivo. Senza essere completamente collettivi non si può raggiungere quella altezza che è necessaria, oggi, per Sahaja Yoga. Ci sono problemi e problemi ovunque, nel mondo, e si ha la sensazione che, veramente, il mondo stia per affondare.

In particolar modo, adesso, durante questo mio ultimo viaggio in America, ho avuto la sensazione che ciò che è stato creato lì è semplicemente un inferno in quanto le persone non hanno Dharma, non credono in nessun tipo di Dharma, adorano completamente l’adharma.

Questo tipo di clima, di atmosfera si sta diffondendo in tutto il mondo, provocando ovunque le ripercussioni di questo modo americano di vivere. Nonostante il fatto che le fondamenta stesse della vita, la famiglia, la società, tutto il Paese, siano completamente distrutte in questo tipo di società completamente impregnato di questa natura adharmica, e la gente pensa che non ci sia niente di male in tutto ciò che fa e qualsiasi cosa diciate loro, essi non vi credono, non credono che valga la pena credervi! Non si può neanche immaginare come tali idee abbiano attecchito nella loro mente; è inutile che Io vi spieghi quali siano tali idee perché le conoscete molto bene, ma se voi volete salvare i vostri figli, voi stessi dovete essere dei guru ideali. Se voi soltanto parlate di Sahaja Yoga o se voi soltanto cercate di propagare Sahaja Yoga senza che questi poteri siano risvegliati, attivi dentro di Voi, le vostre iniziative saranno un fallimento. Divien allora importante cerchiamo di vedere come sviluppare questi poteri dentro di noi. E’ alquanto imbarazzante, per Me, dovervi dire com’è che vi dovete comportare con il vostro Guru. Certamente ve lo hanno detto, ma naturalmente, spontaneamente, nel corso della vostra crescita, voi sviluppate una attitudine di grande umiltà ed è anche un’attitudine che vi permetta di acquisire molte della qualità del vostro Guru. Supponiamo che il Guru stia a una certa altezza, se voi cercate di raggiungere quella stessa altezza, non ci sarà niente che si muoverà verso di Voi. Quello che dovete fare è sedervi in un punto che è molto inferiore a dove risiede il Guru; certa gente, per esempio, si approfitta troppo della mia natura mite e certi mi dicono che dovrei correggere queste persone che si rivolgono a Me così, senza rispetto, ma Io lascio perdere perché dico che impareranno la lezione, però certe volte non funziona e questa gente continua ad esprimersi, nei Miei confronti, come se stessero parlando con un’amica o con una persona loro pari. La prima attitudine deve essere quella dell’umilta: dovete essere una persona estremamente umile. Osservatevi quando parlate agli altri e cercate di vedere se esprimete questa umiltà; quando pensate agli altri, siete umili? Quando vi prendete cura di vostra moglie e dei vostri figli, siete umili? Questa è una cosa molto importante per una persona che crede di essere un guru; l’umiltà è la prima qualità, è come un oceano nel quale bisogna tuffarsi.

Certa gente Mi dice che se uno è umile la gente se ne approfitta, ma nessuno potrà approfittarsi di voi perché c’è un’altra cosa che vi dovete ricordare ed è che voi siete protetti e continuamente c’è il Paramachaitanya che si prende cura di voi. Lo so che lo sapete questo, ma quanti credono veramente che il Paramachaitanya è con noi? Se voi veramente credete nel Paramachaitanya, allora non dovreste spaventarvi di nulla, non dovreste temere né preoccuparvi di nulla; non sarete nemmeno soggetti a tutte le idee strane che potrebbero venire. Ma se voi pensate di non essere protetti allora comincerete a chiedervi cosa accadrà, come andranno a finire le cose ed allora il Paramachaitania vi lascia soli. Dovete osservare tutta la commedia e vedere come il Paramachaitanya fa muovere le situazioni, come agisce, anche nei vostri confronti: supponiamo che voi non siate molto a posto e cominciate a mettervi in mostra: che succede a quel punto? Succede che ricevete quello che ben vi sta: non è che Io faccio qualche cosa, è il Paramachaitanya che lo fa, che vi dà una lezione che poi vi ricorderete, in modo che voi impariate e diveniate leggermente diversi da come eravate.

Dobbiamo ricordarci della ragione per cui noi siamo venuti in Sahaja Yoga, dobbiamo andare alla radice di tutto quanto, e la ragione è che noi siamo qui per cercare la Verità, la Verità Assoluta che vi è nota, che voi conoscete attraverso le vibrazione; è attraverso le vostre vibrazioni che voi sapete cosa è la Verità Assoluta e quindi dovete muovervi proprio su quella linea e cioè dovete seguire quello che la Verità Assoluta vi comunica attraverso le vibrazioni.

Ci sono però delle persone che credono che le loro vibrazioni sono molto buone e che i messaggi che provengono dalle loro vibrazioni siano qualcosa di eccezionale: correggere questo tipo di persone è veramente difficile perché viene tutto dall’ego, perché se voi siete pieni di ego non vedrete niente che vada male in voi stessi ed anche se le vibrazioni cercano di comunicarvi qualcosa, voi pensate che questo possa venire da qualcunaltro, ma è il vostro ego che vi da questi suggerimenti, che vi fa credere delle cose, perché normalmente voi dovreste essere invece in grado di capire, attraverso le vibrazione che cosa c’è che non va in voi: se in qualcosa avete sbagliato, dovete cercare di capire che non avreste dovuto farla. In questo processo di correzione e miglioramento, dovreste sempre chiedervi se state diventanto sempre più sottili oppure sempre più grossolani; ci sono delle persone che vanno in giro a sentire le vibrazioni di tutto, volendo giudicare le vibrazioni di un albero, di un fiore, di un campo, esercitandosi in tutti questi ambiti materiali; bisognerebbe chiedersi per quale motivo si fa questo, quale profitto se ne trae; pensate che se le vibrazioni sono buone, le cose vi andranno bene, non perderete qualche cosa voi personalmente e questo non va bene, perché le vibrazioni non sono fatte per giudicare tutte le questioni mondane; questo è un modo per sminuire il valore delle vibrazioni e voi non dovete farlo.

Le vibrazioni potrebbero suggerirvi delle cose che sono dannose per la vostra crescita: per esempio, una volta dissi ad una persona di andare in un certo posto e poi questa persona venne a dirmi che non ci era andato perché aveva preso le vibrazioni di quel posto ed erano molto cattive ed Io gli risposi che era proprio per quel motivo che gli avevo chiesto di andarci… Se le vibrazioni erano buone a cosa sarebbe servito andare lì? La ragione per cui gli avevo chiesto di andare in quel luogo consisteva nel fatto che così si sarebbe potuto dare una mano! In sostanza, noi vogliamo avere una vita facile, senza avere problemi; tutti i nostri problemi devono essere risolti da Sahaja Yoga, altrimenti crediamo che Sahaja Yoga non serva a niente; ogni nostro desiderio deve essere appagato.

Questi desideri, poi, sono in genere di carattere personale: “mio figlio non sta bene”, così bisogna che mio figlio stia bene, “mio marito si comporta male” e il marito dovrà comportarsi bene; “non ho una casa” e allora si dovrà trovare la casa. Vedete com’è che noi spostiamo la nostra mente in questa società cosiddetta “consumistica”! Abbiamo tutti questi pensieri che si muovono su tutti questi livelli. Per esempio se dobbiamo avere un figlio pensiamo che vorremmo avere un maschio oppure una femmina, poi se ci viene un figlio che non desideravamo diciamo che è colpa di Sahaja Yoga. Se le cose vanno diversamente da quelli che sono i nostri desideri noi ce la prendiamo con Sahaja Yoga e pensiamo che è stato Sahaja Yoga a danneggiarci, così la nostra fede riceve dei duri colpi.

Ma se voi siete profondamente stabilizzati in Sahaja Yoga la vostra attitudine sarà quella di dire a voi stessi: “Qualsiasi cosa accada, io mi comporterò in modo Sahaj!”. Supponiamo che qualcuno muoia, anche se in Sahaja Yoga è anche difficile per le persone morire perché, a volte anche se alcuni volgiono morire, non muoiono dato che è il Chaitanya che decide per voi quindi, se avete un desiderio di questo genere, non verrà soddisfatto e questo vi disturberà inducendovi a pensare che qualcosa non funzioni. Ma il vostro desiderio non è il desiderio di Dio Onnipotente, mentre è il Paramachaitanya ad essere il desiderio di Dio Onnipotente.

Sono stata in America, dove si è manifestata della negatività nei Miei confronti ed Io ho sofferto per tutto il tempo: ho avuto dolori e cose del genere, ma questo doveva accadere, Io dovevo passare attraverso tutto questo perché, adesso, i Sahaja Yogis americani sanno quali sono le conseguenze di tutto il loro modo di vivere e del sistema di vita americano e di cosa è necessario poi per ascendere. Così si rendono conto di quanto stupido e folle sia andare appresso a tutte quello persone che vogliono solo i loro soldi: qualcuno Mi ha detto “Madre, se Lei comincerà a dare la Realizzazione per trecento dollari, verranno un sacco di persone e diventeranno Suoi discepoli…” allora Io gli ho risposto: “Ma quelli, comunque, non sarebbero mai Miei discepoli, perché se vengono così, solo per una questione di soldi, pensando che Io faccia tutto questo per denaro, significa che sono persone stupide!”. Sahaja Yoga non si può ricevere dando dei soldi: questo è il primo principio che la gente deve comprendere e la maggior parte di loro non riesce a capire che la Realizzazione del Sé non si può ottenere pagando.

Ci sono delle persone del Gujarat che chiesero ai Sahaja Yogis come fosse possibile avere la Realizzazione del Sé in un modo così facile quando tutte le scritture sostengono, invece, che una esperienza difficile da ottenere e quindi domandavano com’è che Shri Mataji la dia così facilmente…e nessuno sapeva come rispondere a questa gente! E invece avreste dovuto rispondere così: che è realmente una cosa difficile, ma se c’è qualcuno che la sta facendo, ciò devrebbe significare qualcosa! Queste domande sciocche continueranno a farle, ma voi dovreste rispondere loro, in un modo molto umile, che è necessario anche che una persona sia degna della Realizzazione, per poterla ricevere, perché questa gente corre appresso ai guru che vogliono spillare loro dei soldi e queste persone senza cervello non possono ricevere la Realizzazione e, allora, voi lasciateli perdere, soprattutto se si mettono a polemizzare con voi, perché non ne hanno nessun diritto: hanno solo diritto di ricevere la Realizzazione. Dovete sempre ricordare questo: che, con tutta l’umiltà che dovete usare, la vostra dignità deve sempre rimanere intatta.

Una volta che voi sapete di essere un guru, ci deve essere questo in voi: la consapevolezza che non potete comportarvi come un buffone; il vostro comportamento deve essere dignitoso. In questo modo il vostro viso, la vostra espressione, la vostra personalità saranno sempre piacevoli. Non sarete mai una persona che stimola l’ira negli altri e la vostra personalità stessa suggerirà quello che voi siete.

Allora, come si sviluppa questo tipo di personalità. Il più grande problema nell’Occidente è l’Ego, mentre il più grande problema dell’Oriente è il Superego. Questa faccenda dell’Ego non so da dove sia venuta. In ogni aspetto della vita la gente non fa altro che mostrare la propria attitudine egoistica; sono stata in America e sono rimasta sorpresa del fatto che esista ancora il problema razziale e che i neri siano trattati in maniera diversa rispetto ai bianchi. Voglio dire: il colore è dato da Dio e ci deve essere il nero, il bianco: se tutti avessero lo stesso colore, sembreremmo un reggimento; ci deve essere varietà, ci devono essere caratteri somatici diversi. Anche nelle espressioni le persone devono saper mostrare diversi tipi di atteggiamenti espressivi: sarebbe noiosissimo un mondo in cui tutti quanti avessero la stessa espressione. Nonostante ciò, è sorprendente come ci sia ancora tutto questo razzismo nelle persone e come abbia potuto questo attecchire nella mente umana.

Come guru voi dovete detestare questa attitudine al razzismo.

E’ molto facile da capire questa cosa. E’ molto facile anche realizzare che anche qualsiasi persona di carnagione bianca possa essere fra le più crudeli che possano esistere, anche come madre, mentre una persona si colore possa essere veramente una persona buona e generosa. Il temperamento non è che vada col colore, ma è perché, in passato, i negri sono stati maltrattati così tanto che adesso c’è questo tipo di reazione da parte loro; è naturale che ora essi reagiscano in una maniera molto cruda, molto dura. Questo tipo di attitudine non si può sopportare nemmeno nei confronti degli animali e tanto meno nei confronti degli esseri umani. Chiunque abbia questo tipo di sentimento discriminatorio fra bianchi e neri o cose del genere, non può certamente essere un guru in Sahaja Yoga.

In India c’è poi il sistema delle caste che è ugualmente duro e cattivo: non ha nessun senso, nessuna base anche se esistono in India persone che davvero credono che alcune caste siano migliori e altre siano peggiori: qualsiasi persona di qualsiasi casta può fare le cose più orribili; non c’è alcun punto di demarcazione fra di esse! Qualsiasi persona di casta bassa può essere tranquillamente una persona meravigliosa: sono nati moltissimi grandi poeti e moltissimi sufi nelle caste più basse, in India. Tutte queste idee inventate dall’uomo non si addicono a noi e portano, comunque, ad una completa distruzione perché l’odio alimenta altro odio, facendo sì che questo aumenti in continuazione.

Se non sapete liberarvi da questo astio, non potete essere dei Sahaja Yogis. Questi sono tutti condizionamenti: per esempio, voi siete nati in una famiglia di bianchi e vi considerate appartenenti alla razza bianca; siete nati in una famiglia di religione cristiana e pensate di essere cristiani e chi è nato in una famiglia di ebrei pensa di essere ebreo, ma questo accade semplicemente perché voi siete nati in certe condizioni senza che questo debba significare che voi siate superiori o inferiori. Tutti i problemi del mondo di oggi, se voi li vedete, nascono da questo attaccamento degli esseri umani all’idea di essere superiori agli altri, per qualche cosa, e soltanto attraverso la vita collettiva questo potrà cambiare. Io credo proprio che in un ashram debbano esserci persone di tutte le razze, che vivono insieme con uguali diritti e con uguale considerazione gli uni degli altri, e affetto e se tutto questo non avviene, non si può chiamare ashram un posto così.

Una volta mi hanno chiesto “Madre, verrebbe a fare un programma ad Harlem?” ed Io ho risposto: “Perché no?” e un altro sahaja yogi mi ha chiesto: “Madre, ma Lei sa cosa è Harlem?”, “Certo che lo so!”, risposi; e lui: “Ma Madre, lì è un quatriere di negri…!”; “Beh, anch’Io sono negra!”.

Potete dire che sono negra oppure bianca perché l’amore è qualcosa che veramente purifica qualsiasi ridicola idea possiamo avere della gente. Marchiare qualcuno come bianco o nero significa che veramente non avete occhi per vedere.

Qualunque persona che abbia una profondità, che abbia un cuore amorevole, non vede queste cose superficiali.

Oggi è il giorno in cui noi celebriamo la grandezza del Guru. Guardateli tutti i Gurus come erano, come si comportavano. Ne abbiamo avuti molti in India e molti sufi sono vissuti in altri Paesi. Questi sufi e questi santi non hanno mai creduto nel sistema delle caste, non hanno mai creduto nella divisione fra bianchi e neri; guardate il Cristo: Lui non ha mai creduto che ci fossero bianchi e neri, e neanche Buddha; nessuno di essi ha mai creduto in queste congetture della mente umana: sono tutte idee che sono state proprio inventate dall’uomo e la gente le ha accettate. Ancora oggi, in Sahaja Yoga c’è gente che se le porta appresso. Ora, parlandone, non è che ce ne possiamo liberare, ma dobbiamo farlo con le azioni. Cerchiamo di trovare il modo giusto per farlo: un modo molto semplice è quello di meditare osservando noi stessi, cercando di vedere quanto sono le persone che amiamo e perché le amiamo; non per amore pietoso, ma quelle alle quali vogliamo bene.

Cerchiamo di vedere dentro di noi quanto è intenso il nostro affetto, la nostra cura verso gli altri. Vi faccio un esempio molto semplici: devo dire che ci sono certe idee fisse, irrigidite, che bisogna cambiare completamente e questo è molto importante per ogni persona che sia un Guru in Sahaja Yoga; questa persona deve avere un cuore puro, pulito, pieno di affetto, perché è il cuore che deve suonare la melodia del Paramachaitanya e se questo è pieno di tutte queste idee inventate dall’uomo, beh, Io non so che cosa si potrà fare con un cuore così! Anche per trapiantare un cuore, non se ne può mettere uno artificiale costruito dall’uomo, ce ne vuole uno vero! E, quindi, se voi vi attaccate a tutte queste strane idee che portano divisione fra le persone, in questo modo non potrete mai essere veramente collettive.

Bisogna fare questo tipo di introspezione: chiedersi se siamo Uno, siamo tutti quanti insieme, siamo uniti, oppure stiamo lì a criticarci l’un l’altro? E’ molto presente questa attitudine a criticarci e questo si vede molto bene quando si vive insieme: altrimenti, come potreste avvedervene? Solo quando vivete insieme potete scoprire cosa manca in voi, cosa non c’è che invece dovrebbe esserci? Dà così tanta pace avere un cuore pieno di amore perché ogni più piccolo movimento di questo cuore ci dà tanta gioia! C’è questa storia di Shri Rama in cui si racconta che Lui mangiò i frutti che gli erano stati offerti e assaggiati già, per Lui, da una vecchietta e questo dimostra l’amore che c’era nel cuore di Shri Rama, la sensibilità di Shri Rama, che era un Re della più alta discendenza, che si era intenerito di fronte a questa signora di casta molto bassa che gli aveva offerto questi frutti. Quello che fece Shri Rama, è proprio accettare di buon grado questi frutti che gli erano stati offerti, mentre suo fratello che, per così dire, era ancora a metà strada in Sahaja Yoga, a lui non piacque il gesto di questa vecchietta e si arrabbiò a causa di esso; anche Sita chiese però di assaggiare questi frutti, visto che il marito - Shri Rama - li apprezzava tanto e, constatatane la dolcezza, a sua volta li offrì al cognato, esaltandone la bontà. Così il fratello di Shri Rama si meravigliò in cuor suo, di aver rifiutato con durezza questa offerta.

Tutta questa storia dimostra che, quando si diviene guru, si manifesta la purezza del suo cuore attraverso la propria personalità la quale raggiunge il livello più alto che si possa immaginare. La personalità non è qualcosa che si possa costruire in modo artificiale, non può essere artificiale…deve essere naturale: qualsiasi cosa voi facciate deve essere naturale; non dovrebbe esistere la superficialità che hanno alcuni nel proprio modo di parlare, di vivere, di relazionarsi agli altri.

Per esempio, c’era in un ashram, a Nyon, una signora molto rigida, la quale voleva che tutte le cose fossero fatte in un certo modo: la tavola, i cucchiai, le forchette…tutto preciso; in questo modo lei ferì molte psone, ma queste cose non sono importanti in Sahaja Yoga. Questi aspetti superficiali della cultura non sono importanti per noi, adesso, perché noi, ormai siamo diventati dei guru. Possiamo stare ovunque, vivere dovunque, mangiare qualsiasi cosa a qualsiasi ora del giorno: è così che si deve essere. E poi ho visto ancora che ci sono persone che sono molto ansiose di mangiare e cominciano ad agitarsi non appena il cibo è servito; ricordo ancora una volta in cui cominciarono a sparecchiare dopo un po’ che era stato servito il cibo quando le persone che lo stavano facendo si resero conto, con meraviglia, che Io non avevo ancora mangiato. Questo è proprio il più basso desiderio che esista: quello della fame; un guru non si preoccupa di questo: tutto quello che gli vorrete dare andrà bene, e se non glielo vorrete dare, andrà bene lo stesso: andrà bene qualsiasi cosa. Bisogna cercare di sviluppare questo tipo di attitudine attraverso una vero e proprio annientamento dell’ego. Alcuni si offendono se vengono serviti dopo altri…Ci sono molte cose strane che ho visto in Sahaja Yoga, ma questo tipo di desiderio è veramente del più basso genere…Non gli dobbiamo dare peso se vogliamo essere dei guru.

Certo, molti problemi li abbiamo già risolti: non c’è più nessuno che prende droghe o che beve alcolici o che fa cose di questo genere e questa è veramente una benedizione perché se Io avessi dovuto cominciare da quel livello, non so quanto saremmo potuti andare lontano. Questa è proprio una bella cosa, è importante, però, per rendere bella la nostra vita e che le persone possano essere colpite dal modo in cui noi viviamo, è importante osservare il modo in cui noi ci comportiamo, come parliamo e di nuovo, in questo caso, bisogna dire che il Gurupada viene attraverso l’Amore…Per esempio, se si mette su una commedia, uno spettacolo teatrale e vogliono solo dieci persone di un particolare paese o di una particolare gruppo…Beh, ma così non c’è divertimento, come per un gruppo musicale che dovrà essere di una casta, o di una religione, o di una scuola particolari. Questa attitudine dimostra che non siamo ancora lì come dovremmo essere, non ci siamo ancora insomma, perché come guru, voi dovreste apprezzare ogni tipo di cultura, ogni tipo di bellezza, e questo deve essere portato proprio nella vita quotidiana. Non dobbiamo guardare dall’alto in basso nessuno a causa del colore, della razza o della cultura, del loro stato sociale. Questa attitudine è stata chiaramente mostrata dai vari guru, nel corso delle loro esistenze. Tukarama dice: “Oh Dio ti ringrazio perché sono di casta bassa”, lui non lo era, però diceva così.

Nessuno di noi deve mai essere conscio, consapevole della propria situazione di nascita, della classe sociale, della razza nella quale si è nati, né della propria personalità, né dell’importanza del proprio nome. La gente non dovrebbe neanche riuscire a riconoscere chi è un santo e chi non lo è.

Certa gente si sente orgogliosa perché si sentono santi e sono rimasta sorpresa dal fatto che, in America, i russi che sono andati a vivere lì, sono molto diversi dagli altri americani, perché non alzano neanche gli occhi verso di me, sono molto umili e profondi e la ragione dovrebbe essere quella che sono stati educati nel comunismo e adesso sono andati in America dove vedono cos’è la libertà e quali assurdità ha creato. Il conoscere questi due estremi ha permesso loro di andare in profondità dentro se stessi e c’è grande forza e grande unità tra di loro. Mi ha sorpreso vedere com’erano queste persone che non mi avevano mai incontrato prima e, perciò, mi sono chiesta quale fosse la ragione di questa profondità e credo che questa consista nel fatto che essi non avevano un condizionamento religioso dentro la testa. Per loro le religioni sono tutte allo stesso livello, non avevano una religione da seguire e un guru non può appartenere ad alcuna religione, perché anche le religioni sono inventate dall’uomo e hanno creato problemi ovunque non facendo altro che combattersi le une con le altre. Non dovreste rimanere coinvolti in queste faccende religiose. Ho visto che ancora fra i Sahaja Yogis si riconosce se essi sono cristiani o ebrei o qualsiasi altra cosa, ma allora che senso ha essere venuti in Sahaja Yoga?

Se loro mandassero in profondità la loro attenzione capirebbero cosa c’è che non va. Bisogna capire, in questo modo, le ragioni per le quali non abbiamo tanto successo come guru.

Il successo di un guru risiede nel fatto che lui non si preoccupa dello scorrere del tempo. Ogni momento è l’unico momento che esiste per lui; non gli importa se uno arriva tardi o arriva presto, non è uno schiavo degli orari o degli orologi, perché sono tutte cose fatte dall’uomo…Non c’erano orologi, non so, fino a trecento anni fa; la gente non era così fissata con gli orari! Prima di tutto, quindi, il guru è al di là del tempo; poi lui è “gunatii”: non è né di lato destro, né di lato sinistro, né di canale centrale…E’ al di là dei tre canali. Significa che è al di là e che vede tutte le cose nella Luce Divina, vede tutto, proprio tutto in quella Luce: se gli accade qualcosa di buono lo attribuisce a questa Luce, così come se gli succede qualcosa di male, perché lui vive per la Luce Divina, al di là delle gunas.

Supponiamo che ci sia una persona di lato destro, quindi piena di ego che comincia a chiedersi come mai le cose non fossero andate come lui avrebbe voluto, oppure una persona di lato sinistro che cominci a deprimersi quando non accade ciò che lui vorrebbe…oppure anche una persona che sia al centro la quale cominci a preoccuparsi delle sue vibrazioni, se non sono proprio chiare, se non si è reso conto di certe realtà…Ma un vero guru osserva tutte queste cose proprio come un testimone che osserva una commedia: è successo qualcosa, doveva accadere, quindi è accaduto! Ciò che ne ricaviamo, come minimo, è che una cosa era giusta o sbagliata e che, di conseguenza, la possiamo correggere, punto e basta; non ci deve essere un continuo pensare a ciò che è accaduto, non deve esserci questo continuo pensare a ciò che è accaduto; si impara quello che c’è da imparare e non ci si preoccupa più di niente altro: in questo modo il guru va al di là delle gunas. Lui, in questo modo, vive al di là delle gunas: mangia dove capita, dorme dove capita. Non gli importa dove vive, se viaggia in macchina o a dorso di mulo… Non gli importa se viene onorato o meno, se gli danno una ghirlanda o solo qualche fiore. Non si preoccupa di queste cose perché non c’è niente che possa migliorare o lusingare la sua personalità…niente! Non c’è niente che lo possa innalzare più di quanto non sia già. Se gli date qualcosa di semplice andrà bene e se non glielo date, andrà bene lo stesso. Egli non giudica se stesso attraverso i vostri occhi, ma attraverso i suoi occhi. Lui possiede questa capacità di gioire completamente di se stesso, quindi che bisogno c’è di preoccuparsi delle cose esteriori. Cosa c’è di così importante all’esterno da dovergli prestare attenzione! Ogni cosa accade nel momento giusto e, se non accade, che importanza ha? Non fa niente! Pensateci.

Un guru, in Sahaja Yoga, deve essere anche una forza che aggrega. Ho visto che ci sono due tipi di persone: alcune passano il tempo a litigare con gli altri, a rompere i legami fra le persone, a creare discordia, e questo è molto facile per certa gente; altri, invece hanno il potere di unire le persone, in un modo molto dolce, così da far in modo che le persone si avvicinino le une alle altre: essi non hanno bisogno di perdonare o di pensare a cose del genere, è qualcosa che accade automaticamente. La gente vuole stare vicino a queste persone!

Mi ha sorpreso vedere che in America ci sono così pochi Sahaja Yogis: hanno speso cinquantamila dollari e hanno avuto cinquanta Sahaja Yogis…Mille dollari per ogni Sahaja Yogis.. E’ una brutta situazione, ma noi dobbiamo sperare in loro perché ci sono tanti ricercatori persi nella pazzia della ricerca.

Ho pensato che deve essere una specie di circolo vizioso della stupidità: una volta superato questo cerchio, questi riusciranno a vedere il punto, a capire. Abbiamo avuto quattromila persone al Mio discorso e questo non era mai accaduto in questo Paese. Queste persone hanno avuto la Realizzazzione e, anche se poi non sono tornati in molti, Io penso che, gradualmente, persino in America comincerà a crescere Sahaja Yoga e i Sahaja Yogis non si devono preoccupare soltanto delle loro case o del posto dove vivono, ma devono andare fuori. Devo dire che, se ci sono dei Sahaja Yogis che possono farlo, dovrebbero andare a stare in America e prendersi cura di questo lavoro che va fatto fuori, tra la gente perché può darsi che se ci sono delle persone che, dall’estero, vengono a parlare di Sahaja Yoga, magari potrebbero fare più presa fra la gente.

Ci sono tanti di quei falsi guru che non si riescono nemmeno a contare! Ed è sorprendente come la gente di abbia accettati, pur perdento soldi, salute…tutto, a causa di essi… e la gente li accetta dicendosi che, dopotutto, quello è il loro guru. C’è, basilarmente, qualcosa che non va nel cervello, perché non sanno nemmeno cosa doversi aspettare da un guru.

Io ho scritto un libro che, forse, potrebbe arrivarvi in qualche modo e, comunque sia, tutti voi potete scrivere delle vostre esperienze o di qualsiasi cosa e può darsi che questo li aiuterebbe, ma nello scrivere qualsiasi cosa, dovete ricordarvi che ciò che trasmettete deve mostrare la vostra qualità di Sahaja Yogis, come voi siete. La gente non deve avere la sensazione di essere denigrata o urtata in qualsiasi modo dalle vostre parole: scrivete in modo tale che le vostre parole possano correggere e aiutare le persone; è importante per un guru che egli non abbia alcuna falsa idea di se stesso. Può essere una persona che viene da una famiglia povera o da una ricca, senza che si renda conto di ciò: egli non deve rendersi conto di queste cose; guardate i guru come Kabira: uno era un calzolaio, e come lui tanti altri erano di estrazione molto umile (in India è considerato di casta molto bassa colui che fa il calzolaio), ma ha scritto delle bellissime poesie; Namadeva era un sarto. Tutto questo perché tutti essi sono entrati nel grande regno della spiritualità: anche molti di voi hanno scritto delle bellissime poesie, ma ho visto alcuni dimostrare dei caratteri molto ostinati ed egoici e questo è molto incomprensibile per me. Avete scritto una meravigliosa poesia e siete qui pieni di ego… E da dove è venuta, allora, tutta questa poesia! Prima di tutto, la vostra personalità deve essere tale che la gente vedendovi riconosca in voi un vero guru. Per questo, voi lo sapete bene, non è che dovete abbandonare la famiglia, né niente altro, ma se l’ego è ancora lì, non posso dirvi niente altro che di sbarazzarvene, completamente e collettivamente, anche, l’ego deve essere guidato fuori. Il fatto è che certa gente è segretamente egoistica, anche se ogni tanto questo aspetto si mostra e viene fuori anche con delle malattie strane, particolare che dimostrano la vostra indulgenza con questo ego.

Oggi, nel giorno del Guru Puja vi devo dire questo: che bisogna lavorare duramente. La cosa più importante è quella di vedere quanta parte, quanto tempo della vostra vita avete dedicato a Sahaja Yoga: solo allora potrete ottenere lo stato di Guru. Guardate me: Io sono una casalinga, ho le mie responsabilità familiari, i miei problemi ma, nonostante questo, Io non faccio altro che pensare a Sahaja Yoga, ai Sahaja Yogis e a questa emancipazione degli esseri umani in generale, del Mondo, non soltanto qui o lì. Questa deve essere, quindi, la vostra visione, una visione vasta non limitata al proprio contesto, alla propria scuola, alla propria università, ma bisogna ricercare la concezione più ampia possibile del mondo nel quale viviamo e questa attitudine dovete in ogni circostanza e in ogni momento: una volta che avrete sviluppato questo tipo di personalità, vi sorprenderà vedere come potrete aiutare molte e molte persone. Lo so che qui ci sono tanti Sahaja Yogis veramente degni di lode e Io li amo moltissimo e so che anche loro Mi amano, ma adesso, siccome noi saremo i guru dobbiamo vedere di stare attenti a non pensare di essere dei guru, non dovete mai pensare di essere già dei guru, perché se pensate così, subito viene fuori il guru “mister ego”.

Decidete di pensare questo: “Io non sono nulla, sono semplicemente una piccola increspatura nel cuore di mia Madre”.

Se questo umile sentimento si svilupperà, poi tutti i vostri problemi possono essere risolti, veramente, perché la vostra attenzione, il vostro comportamento, sono quelli che faranno colpo, che influenzeranno le persone.

Qualsiasi cosa proviate, siete voi stessi che potrete far crescere e avanzare Sahaja Yoga.

C’è tanto da dire su come si può fare per diventare buoni guru e cose del genere, ma penso che mi terrò un po’ di cose per il prossimo Guru Puja.

Grazie tante.
