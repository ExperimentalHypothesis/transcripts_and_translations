Akshaya Tritiya Puja Talk Pune

*"अक्षय तृतीया एवं अक्षय पद का आशिर्वाद"*      *_अक्षय पद प्रलोभन नही, स्थिति है।_*        आज का दिन *अक्षय तृतीया*  कहकर मनाया जाता है। अक्षय तृतीया का महत्व बहुत लोगों ने पूछा कि माँ क्या है इसका महत्व? आप लोग क्या जानते हैं? उसका जो मुहूर्त होता है, वह एक अक्षय मुहूर्त माना जाता है, उसमें जो भी चीज हो जाए वह अटूट सी हो जाती है। उस दिन जो भी चीज मांगी जाती है, वह मिल ही जाती है, जैसे कि बहुत से लोग आज के दिन यह मांगते हैं कि *प्रभु! महाराष्ट्र में बरसात हो जाए..... यह मांगना ठीक है कि खेती की उपज होनी चाहिए। बरसात होनी चाहिए। लोगों को खाने पीने को मिलना चाहिए, उससे आगे क्या? यह कोई अक्षय बात तो मांगी नहीं।*  अब महाराष्ट्र में यहां बड़ी समृद्धि आ गई...... बहुत सारी चीजें तैयार होने लगी फिर उसके बाद शराब बनाना शुरु कर दिया। यह नहीं विचार किया कि यह *शराब बनाकर के हम पैसे तो कमा लेंगे, लेकिन परमात्मा के विरोध में हम कार्य कर रहे हैं।* और अब इस कलयुग में जब से यह कृतयुग शुरू हो गया है, अब यह चीजें चलने वाली नहीं है।जिनके पास काफी गन्ने का उत्पादन हुआ। उनके दिमाग खराब हो गए, वह कहने लगे कि हम तो भगवान को मानते ही नहीं। भगवान नाम की कोई चीज नहीं। गन्ना ही सब कुछ है। उनका भगवान गन्ना। गन्ने की पूजा करो। लेकिन अब गन्ने की मार पड़ी है तब फिर अक्षय तृतीया के दिन कहते हैं कि माँ! बरसात होनी चाहिए, तो फिर से आप गन्ने की मार खाने के इंतजाम में रहेंगे।           *...आप जो जो प्रलोभन को मांगते हैं वह पूर्ण होते जाएंगे, खासकर सहजयोगियों के लिए तो बहुत ही प्रलोभन पड़े हुए हैं .....पैसा मिलेगा, नाम मिलेगा, शोहरत बढ़ेगी, उम्र छोटी लगेगी, सुंदर लगोगे..... सब तरह का आराम हो जाएगा। तंदुरुस्ती बढ़ जाएगी। सब चीज हो जाएगी, लेकिन अक्षय पद नहीं मिल सकता। अक्षय पद कोई प्रलोभन नहीं है, वह एक स्थिति है।*          अक्षय पद मांगा था ध्रुव ने। ध्रुव ने परमात्मा से कहा कि तुम मुझे सिर्फ अक्षय पद दो, मुझे और कुछ नहीं चाहिए। उन्होंने जो पद पाया, तो अभी तक आकाश में चमक रहे हैं।बहुत बार मुझे लंदन में उनके दर्शन होते हैं। प्रहलाद ने उनसे अक्षय पद मांगा था। उनको कोई नाश नहीं कर पाया।..... और उसके बाद नरसिंहजी विष्णुजी का अवतार लेकर संसार में आए और हिरणकश्यप का नाश हो गया, और उन्होंने प्रहलाद से पूछा कि तुम्हें क्या चाहिए तो उन्होंने कहा कि प्रभु! मुझे कुछ नहीं चाहिए। विशेषकर अपने भारत में अक्षय पद का मांगना बहुत जरूरी है, क्योंकि मैं देखती हूं विदेश में उन्होंने सब कुछ पा लिया, देख लिया, समझ लिया अब कुछ मांगने का नहीं, ऐसी हालत आ गई ..........पर परमात्मा नहीं मिले, अक्षय पद नहीं मिला। आश्चर्य की बात है कि भारत की सहजयोगियों से जो परदेश के सहजयोगी हैं, उन्हें ज्यादा गहनता है। उनको सहजयोग के सिवा और कोई चीज नहीं चाहिए। अक्षय पद के सिवा उनको और कुछ नहीं चाहिए। जब *वो लोग यहां आते हैं हिंदुस्तान में........ वह देखते हैं कि यहां के सहजयोगी सिर्फ मतलब से ही सहजयोग में आते हैं।* ........वह तो सोचते हैं कि यह हिंदुस्तानी लोग तो परमात्मा के स्वरुप के लोग हैं और जो परमात्मा को देखने जाते हैं, तो लगता है कि यहां तो आत्मा भी नहीं है। उन लोगों को कितना भी कहो तो भी वह आप लोगों के पांव छूने पर आमादा हैं। यहां के सहजयोगियों के पांव छूने से ही हम बहुत बड़े अक्षय पद पर पहुंच जाएंगे।  ..........शुद्ध इच्छा जागृत हो गई है। कुंडलिनी का जागरण हो गया है। लेकिन *परमपद की आकांक्षा और इच्छा आपके अंदर खुद ही उसका मूल्य समझ कर के जागृत हो जाए ऐसा मैं आपको आशीर्वाद देती हूँ।**-----परमपूज्य माताजी श्रीनिर्मलादेवी,*

