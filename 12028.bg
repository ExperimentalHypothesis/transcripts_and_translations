16 май 1987
Ганеша пуджа
Valley Rd Ashram, Auckland (New Zealand)
16.05.1987 г. Шри Ганеша пуджа 
Окланд (Нова Зеландия)

Мисля, че беше много хубаво, че успях да дойда в Нова Зенландия. Не трябва да се чувствате депресирани или нещастни, че програмата започна ударно, а след това затихна, после пак набра сила и т.н. Това често се случва. Защото това е жив процес. Във всеки жив процес, се започва с нещо много малко. След това растежът зависи от тежестта, която може да се понесе. Виждате малкото дърво или когато е още фиданка, то трябва много да се бори, за да израсте. А когато израсне, не започва веднага да дава плодове. Появяват се само два листа, за да се отвори. Защото стеблото не е толкова силно, че да държи всичко. Така че, когато вашите сахаджа йоги станат повече и готови, тогава ще привличате все повече и повече хора. Но не бива да се очаква твърде голямо количество. Това, от което се нуждаем, е качество. Ако се стремите към количество, това може да създаде проблем. Заради количеството, качеството ще си отиде. Така че в началото, когато е основата, е много важно да има добро качество.

Както знаете, в една къща, в основите винаги слагаме много тежки камъни, които могат да понесат целия градеж. По същия начин, в началото на Сахаджа йога, трябва да сложим много солидни хора, които да проправят път. Ако не са много солидни, те ще бъдат изхвърлени. Заради това Христос е казал, първите ще бъдат последни. Защото толкова много хора идват за първи път и може просто да се изгубят, защото не стават. Те трябва да носят конструкцията. Не могат да бъдат обикновени сахаджа йоги. Сега имаме много качества, за да го направим наистина много, много здраво, а също и да го направим издръжливо. Преди всичко един сахаджа йоги, който е в основата, не се самоизтъква. Той носи, държи. Той е, всъщност Адхара, както се казва, подкрепата. Пълната поддръжка на Сахаджа йога в една страна. Така че първите неколцина, които идват в Сахаджа йога, са изключително важни хора. И върху тях трябва да се работи много интензивно. И те също трябва да работят интензивно. Защото първите, ако са слаби, цялото нещо се срутва. Така че, ако по грешка някакви слаби личности се присъединят към вас, тогава цялото нещо ще се срути. Ще трябва отново да го издигате. Това е като още едно възкръсване. След това отново трябва да се уверите, че нямате слаби хора там. После ще трябва да ги изграждате така, че да растат правилно, за да стигнат до големината, с която ще могат да носят цялата структура. По-късно, разбира се, ще се изненадате от скоростта, с която структурата се разраства. Както в Австралия.

Знаете, че в началото започнахме много, много зле. И хората, които настина започнаха, са извън Сахаджа йога. Безвъзвратно. А тези, които останаха,които бяха наистина солидни хора, успяха да оформят основата на Сахаджа йога. Така че, човек трябва да внимава, за да разбере, че това, което ни е нужно сега, е качество, не количество. Ако имате твърде много хора на главата си, няма да можете да се справите с тях изобщо. А ако имате няколцина добри личности, трябва да сте благодарни. Затова, ако не е дошла голяма публика, ако има малко хора, би трябвало да сте много удовлетворени, а не да се чувствате тъжни от това, защото, видите ли, Сахаджа йога не се разпространява. Не разпространението е важно сега. По-дълбокото вграждане, това е важно сега. А за целта имаме нужда от солидни хора в Сахаджа йога. Така че, вие сте първите няколко човека тук,  които ще формират основата на Сахаджа йога в Нова Зенландия. Може някой ден тук да има много много голяма стурктура. Няма значение. Може вие да поемете ролята на основоположници, която да остане незабелязана. Но вашите имена ще бъдат изписани със златни букви, че такива хора са започнали Сахаджа йога. Защото в началото е голяма борба да се осъществи Сахаджа йога.

Забелязала съм, че хора, които са фалшиви, се разпространяват много бързо. Много бързо. Имената им се чуват навсякъде, изведнъж виждате, че се разпространяват навсякъде. И за ваша изненада вече са на пазара. Причината е, че това не е жив процес, а просто пластмаса. Пластмасови цветя може да произведете за 1 ден хиляди. Но за да се произведе един цвят на дърво... първото цвете е толкова трудно. После няколко цветя, след това идва времето за цъфтеж. Не може изведнъж да получите много цветя. Така че трябва да се разбере, че в началото на каквото и да е, има трудности и има проблеми. Странни хора ще влязат, ще започнат да се съмняват, ще излязат. После още ще дойдат, те ще навлязат ще направят нещо и ще излязат. В Сахаджа йога винаги има две действащи сили - едната е центростремителна, другата е центробежна. Чрез едната сила хората са привлечени към Сахаджа йога, защото те знаят, че това е Истината. И това е краят на тяхното търсене. И това е, което те трябва да имат. Защото откриват чрез своята чиста интелигентност, че това е пътят. Има хора, които само опитват, за да пробват, все едно си избират гуру на пазара. И си мислят: "Хайде да отидем в този магазин, безплатно е. Да влезем тук." Но те са хора, които просто не се задържат дълго. Или имат твърде много проблеми от други гуру, може би. Или може и да се задържат. И някои от тези, които се задържат, се закрепват много добре. Така че не можем да кажем веднага какво ще се случи. При един жив процес не може да се каже това дърво на коя страна ще поеме. Дали ще върви направо или настрани или ще порасне по друг начин. Така че, не може да се каже точно. Но можем да кажем едно - поне от моя опит - чувствам, че в началото всичко, което започва с малки крачки, по труден начин, наистина се вгражда добре в Майката Земя. И това е много добър знак. Защото това е начинът - винаги става по-добре. Всичко несериозно или повърхностно, или което се разпространява без особени затруднения, не е от полза. То е като трева. Всеки може да го отнесе. Така че вграждането и всичко това трябва да върви навътре. Като го разтърсвате хубаво, за да влезе навътре. Това е, а вие трябва да сте много щастливи, че действа по този начин.

Някой дойде? Нека да влезе. Влизай.

Така че началото на Сахаджа йога може да изглежда леко нестабилно. Може да изглежда малко слабо. Но не е така. Тя става все по-силна и по-силна. И се вгражда в Майката Земя. И това е проверка за вас доколко сте истински търсачи, доколко сте хора, които искат истината, които не искат голямо шоу, голяма общност от хора, които седят и всички полудяват от някакви викове, крясъци и глупости.

Както знаете, Сахаджа йога е жив процес. И върви и в двете, расте и в двете посоки - нагоре и надолу. В началото расте повече надолу. и в процеса надолу трябва да се осланяме на нашите вибрации най-вече. Трябва през цялото време да помним, че сме реализирани души, че имаме вибрации. Това е начинът, по който трябва да преценяваме. Това е начинът, по който трябва да разбираме. Вибрацията е единственият начин да опознаем другите. Не от нещо, по което ще ви се стори, че човекът изглежда много симпатичен и мил, а може змия да излезе от този човек. Така че най-добре е да преценявате човека по вибрации. Преценявайте всичко по вибрации. Не чрез вашето лично разбиране. или изкуствени методи за преценка на другите. Освен това имаме и толкова много обусловености, по които съдим за другите. И тези обусловености може също да повлияят на нашата преценка. Така че най-добре е да се видят вибрациите. Чрез вибрациите ще имате истинско знание за това, което се случва.

Много хора в началото започват и да заблуждават. Така че най-добре е да развиете вашите вибрации. За това трябва да израснете вътрешно най-напред. Ако растете навътре, дълбоко, тогава какво ще се случи - растежът навън ще бъде много солиден и ще бъде точен. Няма да имате никакви проблеми с това. Но ако не растете навътре, ако не медитирате и не обръщате внимание на това и бих казала, това е по-скоро отдадеността, която имате. Това действа толкова добре, че вие растете нагоре много добре. Тоест можете да изнасяте реч за Сахаджа йога, когато искате. Можете да давате себереализация на хората, когато пожелаете. Можете да лекувате хора, когато пожелаете. Но първо трябва да има дълбочина във вас. Ако не сте постигнали това, започвате изкуствено да правите нещо. Тогава може да ви сполети нещо или да изпаднете в беда, или може да започнете да се съмнявате в себе си, а може и в Сахаджа йога. Така че най-напред трябва да растем надълбоко. И докато растем надълбоко, трябва и да растем така, че ясно да разбираме вибрациите си.

Вземете за пример корена на малко растение. Той има мъничка клетка в основата си. А растението не знае нищо в сравнение с тази клетчица. Защото тя навлиза навътре чрез своята собствена интелигентност, своите собствени вибрации. Ако попадне на камък, тя не отива да се кара (с него). Така че не се бийте с хора, които са камъни. Просто не спорете с тях. Не можете да ги накарате да разберат. Не е възможно. Те трябва да бъдат търсачи и меки като мека глина, може да се каже. през които тази малка клетка минава, прониква. След това намира, да речем, голям камък. И после какво - обикаля и обикаля около него. Така че му прави един хубав бандхан. И продължава надолу. По-късно когато стане дърво, използва камъка за своя поддръжка. Та по същия начин вие може да обикаляте около някого така. Но само давайки бандхан, без да казвате нищо. Наум. Без да говорите, без да спорите с него, нищо. Защото вие ще си счупите главата, но той никога няма да е наред. Така че най-добре е да не спорите с него. А просто му направете бандхан в сърцето си и някак си го обвържете. Така че по-късно той да стане сахаджа йога, но ще бъде голяма подкрепа за нас, защото е бил такъв камък. Но точно сега използвайте меки хора, хора, които са лесни хора, хора, които са търсачи, които не са толкова сложни. А с аргументи не става. Сахаджа йога не може да бъде аргументирана, не може да бъде обяснена. Може само да се получи. И ако не я получат, вие не може да ги убедите с аргументи. Като един репортер ме питаше: "защо не получавам реализация?" Не можех да му кажа, че той е такъв егоист. Не можех да му го кажа, затова казах: „може би това, може би онова “. разбирате ли - избягвах темата. Няма полза да му кажа: "Ти си голям егоист. Как ще получиш реализация!" Защото ако му кажа така, той просто щеше да избяга! Абсолютно. И щеше да се настрои срещу Сахджа йога напълно. Така че трябва и да използваме, тактично, метод, чрез който да не нараняваме другите, а се опитваме да бъдем любезни и учтиви, така че те да харесат поне вашето поведение на много учтиви, много добри хора и т.н.

В Сахаджа йога също има изкушение, което може да имате. Защото понякога неочаквано се сдобивате с много пари, изведнъж получавате голяма позиция. Неочаквано може да получите и много редки, динамични дарове. Например може да станете велик художник, или велик поет, може..., нещо може да се случи изведнъж. Получавате умения да говорите пред публика или нещо подобно. Но това са все изкушения и човек не трябва да им се поддава. Разбира се, трябва да ги използвате за Сахаджа йога, това е добре. Но не бива да се вторачите в това и да започнете да мислите: "Аз съм нещо велико". Ако това се случи, тогава има голям проблем, защото такова нещо изважда човека напълно от Сахаджа йога, а и той бива наказан, по някакъв начин. Може да загуби силите си. Така че най-добре е да се придържате към своята Сахаджа йога медитация. Придържайте се към собственото си разбиране. Познавайте себе си, това е най-добрият начин. И не позволявайте на всички тези изкушения да ви отклоняват. Но същото може да бъде използвано за Сахаджа йога. Ако се използва за Сахаджа йога, няма нищо лошо. Защото тези дарове са ви дадени, не за да ви изкушават, а за да ги използвате за Сахаджа йога.

Например, тя ми направи снимка със светлина на главата ми. Това означава, че нещо се е случило между нея и светлината. Защото как се появи тази светлина върху главата ми - това е проблем. За да се разбере, много просто, че Вишнумая е, е Богинята за светлината. За електричеството. И ако иска, може да я завърти под всякакъв ъгъл и да придаде фино значение на нейната снимка. Сега хората правят фотографии на облаците и ме откриват там, абсолютно. Хората могат да вярват или не, но е така. Две снимки те видяха такива. И обикновено не снимаме облаците. Но това се показа по такъв начин, че първо се видя много светещ куп от облаци. И после той се разшири и започна да изглежда като Ганеша. Така привлече вниманието им. После от двете страни започнаха да струят снопове светлина. И облаците се разделиха на две. И те направиха снимки и на двете образувания. А когато ги проявиха, установиха, че там има мои снимки, две мои снимки имаше. Едната беше дори с нещото за носа, когато го носех, тоест най-новите! А на другата приличам по-скоро на индианка. С такова лице, което се очертава. Ясно е, много ясно може да се види. Та така ги направиха. В Библията е казано, че ще познаете Светия Дух, по формите на облаците. Написано е. И по този начин се потвърждава. Но колко хора ще повярват? Много малко. Много малко хора ще повярват, че това е естествено. Ще си помислят: "О, всичко е измислено и изфабрикувано и т.н., защото чак бижуто на носа да се вижда, това е твърде много.

Сега Вишнумая работи по този начин. Има толкова много други Божества, които действат по различен начин. Но каквото и да е, всички те са за вашето изграждане, за вашето изграждане като добри сахаджа йоги. Така че вътрешното движение е много важно в Сахаджа йога.

Много се радвам, че се събирате тук за медитация и слушате моите записи и израствате добре. И с голяма радост виждам как израствате. И поддържайте стабилния си растеж. Тогава ще станете велики сахаджа йоги. Сигурна съм, че един ден Нова Зенландия или Австралия, могат да станат лидер на целия свят по пътя на духовността. Защото Индия е, разбира се, трябва да кажа, че Индия е духовно много развита, но те не са лидери, мисля. Досега не съм виждала много лидери да произлизат от Индия. Но след като лидерите започнат да произлизат от Индия, може да кажем, тогава втората позиция трябва да бъде дадена на Австралия и Нова Зенландия. Ще има велики хора, произхождащи от Австралия и Нова Зенландия Няма съмнение в това. Защото кореновата част може да е в Индия, основата може да е от Индия, но горната част на дървото ще бъде от Запада. И по този начин Изтокът и Западът ще завършат дървото на Сахаджа йога, което цъфти и дава плодове.

Бог да благослови всички ви!