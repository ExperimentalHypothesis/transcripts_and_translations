Mooladhara Chakra. Seminario di Birmingham (GB), 20 aprile 1985.

Oggi volevo parlarvi del Muladhara, che è un argomento molto importante. Penso di averne parlato molte volte, ma in Occidente, devo dire a causa dei vostri atteggiamenti sbagliati e a causa dell'accettazione di proiezioni mentali sbagliate di altre persone che sono molto dominanti, abbiamo rovinato molto il nostro Muladhara.
La Kundalini si alza qualunque energia, anche debole, abbia il Muladhara che lo sostiene; ciononostante possiamo sempre cadere nella trappola delle deviazioni che ci siamo creati fino a quel momento. L’aver rovinato il Muladhara chakra e l’aver creato dei sentieri in cui la nostra attenzione, se non stiamo molto attenti, può andare, sono faccende molto serie.

Chi è disonesto o avaro, orientato al denaro, è molto grossolano, e questo è evidente. Guardate voi stessi e ne resterete impressionati: "Perché ho detto una cosa simile? Perché ho fatto una cosa simile?" Ma quando arriva nel lato sinistro il non senso, cioè il peccato contro la Madre, si tratta di un'azione segreta, che c'è tra voi e voi. Nessuno sa cosa passa nella vostra mente, tranne voi. Nessuno sa cosa fate nel vostro privato, quando siete soli. Nessuno può guardare dentro di voi, tranne vostra Madre. Anch'io posso solo sentire i vostri Muladhara... Ad essere franchi è un centro che, per quanto mi riguarda, trovo difficile da sentire. Direi che la ragione è che ho un Muladhara molto, molto forte, che non è così sensibile, non è preoccupato. L'attenzione del mio Muladhara non si avvicina a quella di nessun altro Muladhara.

Il Muladhara si ritrae, è quello che fa sempre. Ed io stessa non lo sento, a meno che una persona [con il Muladhara danneggiato] non sia vicinissima a me, allora lo sento molto forte. Ma potrei ancora non sentirlo. Magari potrei d’improvviso sentirlo, quando mi date qualcosa che sia stata usata da voi. Comunque la correzione del Muladhara dipende interamente da voi. E senza un Muladhara forte non potete innalzarvi, non potete fare quello che volete.
Per gli indiani, che hanno rispettato il loro Muladhara, ci sono molti metodi per aumentarne il potere, ma queste cose non funzionano con gli occidentali, perché lo hanno danneggiato. È rovinato, e questi metodi non hanno bisogno del lato fisico del Muladhara, ma di quello emozionale, che conosciamo come mana, il left side.
Voi potete magari non parlare più come facevate prima, ma la vostra mente è ancora in quell'ambito. E pensate ancora a quell'ambito di cose. Anche mentalmente siete lì. O state vedendo quelle cose, o volete vedere quelle cose, volete godere di quelle cose: quell'allettante attrattiva è ancora lì. E il vostro Muladhara non può elevarsi. Dobbiamo renderci conto che sto parlando agli occidentali, non direi le stesse cose agli indiani.

Adesso dobbiamo lavorare molto duramente. Stare attenti nel trattare con voi stessi. È più un'attività mentale, 'mentalè nel senso di ‘lato emozionalè della mente. Dovete osservare la vostra mente. In inglese 'mentè è una parola molto curiosa. Il mana, attraverso il quale provvediamo al nostro lato emozionale, ai nostri desideri, dove sta andando? Dovete porvi contro la vostra mente, contro i vostri desideri, affrontarli e vedere chiaramente da soli cosa sta succedendo.
Dovete decidere da soli. Nessuno vi correggerà su questo punto. Vi siete confessati con me, lo so, ma non ho mai letto le vostre lettere, ad essere franchi. Qualunque lettera (di questo tipo) mi mandiate, non la leggerei; qualunque confessione contenessero, tutte quelle lettere le ho bruciate. Non ho nessuna idea su cosa abbiate scritto, neppure voglio saperlo. Non mi riguarda. Ciò che mi riguarda è che non fermiate l'attenzione sulle stesse idee, sullo stesso livello. Né che fissiate su una qualunque cosa, potremmo dire.
È in consapevolezza senza pensieri che potete combattere i pensieri che vi arrivano da un tipo sbagliato di Muladhara. Forse qualcuno di voi ha dei bhoots sul suo Muladhara, abbiamo anche alcuni trattamenti fisici per questi bhoots, che dirò a Gavin e glielo potete chiedere. Ma non potete comunque dire: "Questo è un bhoot ma io sto bene, io sono immune dai bhoot". Non lo siete. Tutte le volte che dite: “Ho un bhoot”, vuol dire che voi stessi siete parte del bhoot.

Guardate le persone come sakshi (testimoni)! Il che significa che voi vedete quella persona, ma non avete alcuna reazione: è la reazione uccide la gioia. Potete sentire da soli i vostri Muladhara, potete farlo molto bene, potete sentirli anche sulla punta delle dita, e stare all'erta.
Se volete essere gentili con voi stessi sappiate che dovete indirizzare la vostra attenzione verso una sana vita matrimoniale. Ma anche questo non sarebbe abbastanza, perché quello che ho imparato ora è che in Occidente la gente s’è inventata tanti modi per trasferire l’attenzione da una persona all'altra. Hanno creato vari tipi di acrobazie mentali per distruggere la loro pura attenzione. Non continuate a giocare con l’attenzione.
Ci sono ancora molte altre cose che rendono evidente il fatto che siamo ancora nella trappola di un cattivo Muladhara. Il modo in cui vi vestite, il modo in cui camminate, il modo in cui vi sedete, il modo in cui parlate, il modo in cui vi comportate serve a impressionare la gente.  Resto impressionata da altra gente, anche in Sahaja Yoga. La sola cosa che vi deve impressionare è il grado di ascesa che altri hanno raggiunto. Potete farlo, non è difficile. 
Se, anche con un Muladhara rovinato, la Kundalini può salire, sono sicura che potete curare i vostri Muladhara, completamente. Quello che deve interessarvi prima di tutto è rafforzare il Muladhara, e per far ciò penso che tutti voi dobbiate entrare in una specie di tapasya.
È per questo che ho detto a volte che gli occidentali dovrebbero consumare meno carne, specialmente carne rossa di manzo, o cavalli e cani, e non so che altro mangiate. Mangiate più vegetariano! Non sto dicendo di essere vegetariani, capite? Ma abituatevi di più a cose che non vi diano così tanto calore. Anche il pesce va benissimo. Quindi cominciate una vita che, in un certo senso, è ascetica, ma non mettetevi a prendere questi orribili vitaminizzanti, non li sopporto. 
Non sono fatti per gli esseri umani; forse vanno bene per gli animali. Agitano completamente il vostro stomaco, ed è orribile. Una volta ne presi un po’, nel negozio di un paese, e poi mi toccò dire: "Ne ho abbastanza". L'intero paese era finito dentro il mio stomaco.
Così, dove andate? Coloro che soffrono per il Muladhara devono sapere che il cibo può fare la differenza per i poteri del Muladhara. Così, se dovete curarlo, prima di tutto dovete calmarlo perché è super eccitato, super eccitato. Qualsiasi uomo tocchiate, qualsiasi donna tocchiate, qualsiasi donna guardiate... non riesco a capire, peggio delle scimmie! Dovete calmarlo, raffreddarlo, affinché Ganesha regali le sue benedizioni al vostro Muladhara. Non c'è perdono. Non è tanto strano che io dica: “Dovete rispettarvi!”. So che non può risolversi con queste parole. Dovete sedervi, meditare e cercare di calmarvi all'interno. Ne parlerò con Gavin e gli dirò quali cose possono essere fatte a questo proposito, perché non posso dire apertamente a voi cose così. 
Ma questo è ancora tutto sul piano fisico. Mentalmente dovete stare attenti a vedere dove va questa mente: a quali cose proibite, perché provoca sempre queste sensazioni. Guardate i fiori, guardate la natura, guardate la bellezza delle persone, guardateli soltanto.
Un'altra cosa orribile in occidente è che le donne devono esporre il loro corpo per eccitare gli uomini. Penso che gli uomini facciano la stessa cosa. Provano sempre ad eccitarsi a vicenda e vivono in uno stupido eccitamento. Dovete esporre dei bei ornamenti, d'accordo, ma voi non siete delle cose. È una vostra proprietà privata. Non mettete tutto il vostro oro quando uscite, vero? Meglio che proviate, qualche volta. Starete certo attenti che non vi venga rubato l'oro. Ma non state attenti che la vostra castità venga rubata! Chiunque vi guarda con occhi sporchi. Non lasciatevi insultare! Perché l'ego è una cosa sporca. Non sta attento, si sente felice che la gente vi guardi. Vi stanno derubando, stanno saccheggiando la vostra castità. Ma i Sahaja Yogi non sono così. Però devo ancora dirvi che dovete pulire i vostri cuori, pulire le vostre menti, portarvene al di fuori.
Le menti sono impiegate in modo molto strano ed è per questo, che le maggiori complicazioni sono nel cervello della gente. I cervelli sono molto confusi, le persone molto confuse. Perché non c'è saggezza in questa parte della vita, e diventano delle persone orientate al sesso. Se siete orientati al denaro, volete conservarlo; se siete orientati alla possesso, volete conservarlo; se possedete qualche pezzo antico, volete conservarlo; e perché non conservare la castità, quella proprietà che è la più importante di tutte, preservarla, abbellirla, venerarla?
Sono proprio preoccupata su questo punto, preoccupata che la gente indulga segretamente in queste cose. E a volte sono ipocriti, non fanno attenzione alla loro ipocrisia. Sono Sahaja Yogi, va bene, ma pensano che possono fare ciò che vogliono. E a volte alcuni di loro dicono che: “Madre ha detto che va bene”. Non l'ho mai detto! C'è un punto che non ho mai potuto compromettere: dovete avere una visione casta di voi stessi, verso la vostra vita, verso il vostro essere, verso la vostra personalità. Voi siete santi. E se un santo non ha un buon carattere - lo chiamo carattere, l'essenza del carattere - allora non è un santo.
La purezza deve essere mantenuta; non ci può essere nessun compromesso su questo. Non potete tagliare la radici di tutto, se è risolto in maniera collettiva, nessuno inganna se stesso, nessuno si illude. Portate l'attenzione nel giusto cammino dell'ascesa. Pensando all'ascesa, a come potete innalzarvi, pensando ai momenti di gioia, pensando al giorno in cui mi avete incontrata per la prima volta, pensando a tutte le altre belle e sante cose, la vostra attenzione può essere pulita. E qualunque pensiero vi venga, dovete dire: “non questo, non questo”. È una cosa più mentale che fisica, ve l'ho detto. So che è difficile, ma se potete dare la realizzazione, perché non potete fare anche questo?
Dovete capire che c'è un ‘no’ che compromette la vostra condizione. E se continuate così, verrà il giorno in cui sarete gettati via completamente, come qualsiasi altro demone. Quindi, niente compromessi. Parlatevi, non illudetevi, non ingannatevi. Non potete ascendere se c'è qualcosa nascosta dentro di voi. Sarete trascinati in basso, perché quella è la vostra debolezza e diventerete deboli, deboli, deboli.
L'unica domanda da fare è: dov'è la mia attenzione? Distolta. Distogliete la vostra attenzione. All'inizio avrete bisogno di qualche esercizio, qualche sforzo, e in seguito avverrà automaticamente. Non dovete esercitarvi, non dovete preoccuparvi, al contrario, sarà impossibile che sia diversamente. 
Abbiamo molti condizionamenti, ci abbiamo giocato, ci siamo rovinati. Questi condizionamenti sono i più sottili di tutti ed i peggiori di tutti. È impossibile combattere in Sahaja Yoga, a meno che non vi assumiate la responsabilità individuale di cercare.
Il Muladhara è uno dei chakra più delicati, ed il più potente, ha molti aspetti e dimensioni. Se il Muladhara non è a posto, per cominciare, la saggezza verrà meno. Se il Muladhara non è a posto la memoria verrà meno... Non avrete senso d'orientamento. La pazzia che si sta insinuando adesso in America, prima che raggiungano i 40 anni d'età, è perché i loro Muladhara non sono a posto. La maggior parte delle malattie incurabili, vengono a causa della debolezza del Muladhara, per quanto riguarda il lato fisico. Per quello mentale, la maggior parte dei problemi mentali che abbiamo visto là, direi il 90%, sono dovuti a un Muladhara debole. 
Se una persona ha un Muladhara forte, potente, non si mette nei guai. Perché sapete che il Muladhara agisce come un sostegno molto forte, nella schiena. E quando l'attenzione va fuori, voi incolpate la testa, ma non è la testa, il più delle volte è il Muladhara. Quindi per la sicurezza fisica ed anche per quella emotiva, dovete avere delle attitudini sane verso questo chakra. Questo è il motivo per cui sono molto ansiosa che vi sposiate tutti. Dopo il matrimonio, dopo alcuni giorni, scoprite da soli che la vostra attenzione comincia ad andare verso altri problemi della vita matrimoniale. Questo non accade se non siete un Sahaja Yogi: la ricerca di eccitazioni infatti è diventato il tema principale della vita moderna e voi vi agitate nel mare tempestoso di tutte queste azioni premeditate e predisposte: i media, i libri, le idee, ogni cosa contribuisce a creare un temperamento eccitabile dentro di voi. Una persona così non ha nessuna pazienza, nessun equilibrio; ha invece anche un brutto Vishuddi, ed è ipocrita. 
Prima della realizzazione possono esser successe tante cose. Dimenticate il passato. Qualunque cosa abbiate fatto, dimenticatela. Non preoccupatevene. Ma ricordate una cosa: avete danneggiato il vostro Muladhara, e allora dovete riportarlo alla normalità, dovete farne un centro equilibrato e sano, affinchè Shri Ganesha possa regnarci sopra. Sapete che quando parlo di Shri Ganesha, le vibrazioni diventano troppe per me. 
Noi parliamo di innocenza, ma per risvegliare l'innocenza dentro di noi dobbiamo avere piena attenzione, piena sollecitudine verso la nostra mente. Cosa sta pensando? Dove sta andando? Dove sta andando questo ladro? Sta cercando di fare qualche inganno? C'è qualche trucco? Dovete stare attenti, molto attenti.
Stavo pensando di parlarne ancora un po’, ma ora devo dirvi una cosa: sarete smascherati! Questa è un'altra qualità di Mahamaya: lei vi smaschera. Sarete sbugiardati se cercherete di fare qualche trucco con me. ‘Con mè, vuol dire con la vostra Kundalini. Se provate a trarre in inganno la vostra Kundalini sarete sbugiardati. E vi vergognerete di voi stessi. Quindi state attenti, molto attenti a questo. Ciò renderà il vostro Muladhara molto sano e potente. 

Che Dio vi benedica!
