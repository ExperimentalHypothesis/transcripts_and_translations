Public Program Day 7 (Declaration: "I am the Holy Ghost"). New York (USA), 30 September 1981.

 

Eilen kerroin tästä chakrasta, joka on hyvin tulinen, koska tätä chakraa hallitsee tulinen jumaluus, Jagadamba, joka on maailmankaikkeuden Äiti. 

 

Hän suojelee lapsiaan, jotka yrittävät uida yli illuusion meren, ja joita häiritsevät aina ihmiset, jotka vastustavat Jumalaa, jotka ovat Kristusta ja Jumalaa vastaan, ovat paholaisia, ja joita kutsutaan nimellä 'rakshasa'. Hänen täytyy suojella heitä, ja siksi Hän on niin tulinen jumalatar, kuin naarastiikeri. Yksi Hänen kulkuvälineensä onkin tiikeri, toinen on leijona. Tänään sitten opimme tuntemaan tämän chakran, joka on Vishuddhi-chakra - Vishuddhi. Amerikka on maailmankartalla tämä keskus, Vishuddhi-chakra. Siksi on tärkeää tietää, mitä amerikkalaiset edustavat. Tässä keskuksessa on kuusitoista alapunosta, ja fyysisellä tasolla se ilmenee kaulapunoksessa, joka pitää huolta korvista, nenästä, kurkusta, silmistä ja kaulasta, ja hoitaa kaikkia tämän alueen ongelmia. Kasvon muodot muotoutuvat tämän chakran mukaan. Tämän keskuksen kunto näkyy kasvojen ilmeessä. Kuten kerroin, sillä on kuusitoista alapunosta, ja kaikki vokaalit muodostuvat tässä keskuksessa. 

 

Englannin kielen vokaalit eivät ole tieteellisesti katsoen oikeanlaisia. Mutta Devanagari -kirjoitusjärjestelmässä on kaikki vokaalit, joita on kaikkiaan kuusitoista. Siksi ne syntyvät kaikki tällä alueella. Tämä on tämän keskuksen karkea puoli. Tämän keskuksen hienojakoinen puoli on se, että se on kollektiivisuuden keskus. Kun ihminen nostaa päänsä ylös, hän näkee ympärillään kaltaisiaan, ja alkaa ajatella, että heidän välillään täytyy olla hyvin paljon jotain yhteistä, että olemme osa yhtä universaalia olentoa, suurta esiaikaista persoonaa. Sushumnan, ylösnousemuksen keskitie luo lopulta tämän Esiaikaisen Olennon, joka on lopullinen, täydellinen muoto tälle ylösnousemukselle, evoluutiolle, ja se päättyy tänne. Tämä on siis Esiaikainen Olento, jos sanomme, että tämä on Esiaikainen Olento ja tämä Esiaikainen Vishuddhi, silloin tämä Vishuddhi edustaa sitä, jota muslimit kutsuvat Akbariksi ... Jumalan Akbar-muoto. Esiaikainen Suuri Olento. Sanskritin kielessä sitä kutsutaan nimellä 'Virat'. 

 

Tämä Esiaikainen Olento inkarnoitui maan päälle - kuten kerroin, kaikki nämä muodot inkarnoituvat - ja keskellä oleva muoto on Shri Krishna. Ja Hänen voimansa oli Radha. 'Ra' tarkoittaa energiaa, 'dha' ylläpitäjää. Radha tarkoittaa siis Häntä, joka ylläpitää energiaa, Radha. Tässä keskellä ovat Shri Krishna ja Radha. Oikealla puolella Hän on kuninkaana, kun Hän lähti Gokulista ja Mathurasta tapettuaan paholaisen nimeltä Kamsa, joka oikeastaan oli Hänen setänsä. Hän meni Gujaratiin ja asettui sinne ja hallitsi sitä maata; siellä Häntä kutsuttiin nimellä Vitthala, Vitthala ja Rukhmini. Kerron teille nämä nimet siksi, että kun nostatte Kundaliinia, ja jos Kundaliini pysähtyy tähän kohtaan, teidän on lausuttava Hänen nimensä. Vasemmalla puolella on Hänen siskonsa, joka syntyi, ja Hänet tapettiin melkein heti, ja Hän näyttäytyy meille salaman muodossa taivaalla. Häntä kutsutaan nimellä Vishnumaya. 

 

Kaikki nämä kolme keskusta ovat hyvin tärkeitä. Kun olette kollektiivinen, silloin nousette ylös tämän keskuksen kautta. Voima menee läpi tästä. Oikeastaan tämän keskuksen juuret alkavat täältä. Juuret alkavat täältä ja kasvavat ristiin tänne ja tänne. Ristiin meneminen tapahtuu tässä, mutta egon ja superegon juuri alkaa tästä. Shri Krishna, kuten tiedämme, ilmestyi Arjunalle Viratan, Suuren Esiaikaisen Olennon muodossa. Arjuna näki Hänet valtavan suurena olentona. Ja hän näki kaikkien ihmisolentojen ja luotujen liikkuvan Hänen sisässään. Hän ei kestänyt sitä enempää ja sanoi: "En halua nähdä enää." 

 

Shri Krishna kertoi 'Gitan' vain Arjunalle, yhdelle ainoalle henkilölle. Hän ei kertonut sitä kenellekään toiselle, koska Hän oli syntynyt 6000 vuotta aiemmin. Siihen aikaan ihmiset olivat niin kypsymättömiä, että Hän ei kertonut tästä kenellekään muulle kuin Arjunalle. Ja eräs toinen henkilö sai kuulla tämän ja kirjoitti sen muistiin, ja hän oli Vyasa, runoilija. Gita on Vedanta, mikä tarkoittaa Vedojen loppuosaa. Vedoilla on kaksi puolta. Toinen puoli on mantrat, joilla herätetään oikea puoli tai elementit, ja loppuosassa on filosofia. Ja Krishna käytti Gitan filosofiaa. Hän käytti Gitassa Vedanta-filosofiaa selittääkseen mitä on tieto, mikä on Jumala, mikä on Henki ja kuinka se saavutetaan ja mitä siinä tapahtuu. Krishnan perusluonne Hänen tulemisessaan oli tämä. 

 

Mutta Rama eli kuin ihmisolento ja vakiinnutti erityisen paikan, tai sanotaan, että vakiinnutti erityisen luonteenpiirteen hyväntahtoisesta kuninkaasta, jota muut kuninkaat saattoivat seurata. Mutta kun Krishna tuli, Hän huomasi, että kaikkialla oli pelkkää ritualismia, täynnä kaikenlaista kuollutta, yliluonnollista ja alitajuntaan liittyvää toimintaa, ja ihmiset olivat hyvin materialistisia ja onnettomia. Niinpä Hän vakiinnutti Itsensä näytelmän, 'leelan' inkarnaationa. Koko maailma on vain näytelmää. Se on vain näytelmää, ja te itse todistatte sitä. Kun katsotte näytelmää, tunnette kuin olisitte mukana siinä. Jos vaikkapa Napoleon tai joku on näytelmässä. Alatte tuntea kuin olisitte Napoleon, ja kun menette kotiin, puhutte hetken aikaa kuin Napoleon. Pidätte itse vitsiä yllä. Mutta se on näytelmää, se on ulkopuolella. 

 

Ette ole Napoleon. Joskus, kun katsomme vaikkapa elokuvaa, samaistumme esitykseen niin paljon, että itkemme, suremme, ja joskus saatamme olla hyvin kiihtyneitä. Mutta kun näytelmä on ohi, silloin yhtäkkiä tajuamme. "Voi luoja, sehän olikin näytelmä." Samalla tavalla koko ihmisen elämä on näytelmää. Koko näytelmän näkee vain silloin, kun on saanut oivalluksen ja tullut todistajaksi. Niiden, jotka ovat saaneet oivalluksen, tulisi ymmärtää, että olette nyt tulleet todistajiksi. Alatte katsella kaikkea ja huomaatte: "Ooh, olen etäällä siitä, minä vain todistan." Eräs intialainen sahaja-joogini ei ollut koskaan ennen matkustanut minnekään, eikä ollut koskaan matkustanut lentokoneella. Hän tuli hyvin perinteisestä perheestä, eikä ollut koskaan kulkenut yksin missään. 

 

Sellainen henkilö hän oli. Hän sai oivalluksensa ja tuli Amerikkaan. Hän kertoi Minulle: "Ei mitenkään tuntunut, että olin menossa Amerikkaan, että lentäisin lentokoneella, ja että pitäisi pelätä jotain. Ei mitään sellaista. Kaikki sanoivat, että pitää olla varovainen, ja ihmettelin, että mitä he oikein huolehtivat. Se ei huolettanut minua lainkaan, kaikki oli kuin näytelmää, menin koneeseen, tulin perille, ja vastassa oli ihmismeri, enkä nähnyt veljeäni, ja ajattelin, että olin eksynyt. Ajattelin: 'No, jos olen eksynyt, mitä siitä. En ole koskaan eksyksissä, koska olen itseni kanssa.' Niin menin sitten taksinkuljettajan luo, ja ajattelin sanoa: 'Vie minut veljeni luo,' " kun sitten veli tulikin ja löysi hänet. Ja hän sanoi vain: "Olin täysin levollinen, en jännittänyt ollenkaan, todistin vain koko näytelmää ilman minkäänlaista huomiota tai tietoisuutta siitä, tein kaiken aivan automaattisesti." 

 

Se tapahtuu teillekin. Näette kuoleman, näette elämän ja näette näytelmän. Ettekä mene mukaan siihen. Kun ette ole siinä mukana, teillä on täydellisen hyvä ja rauhallinen olo. Esimerkiksi, kun olette vedessä, olette huolissanne aalloista. Mutta jos pääsettekin ylös veneeseen, aallot näyttävät hauskoilta. Tai jos osaatte uida, silloinkin se tuntuu hauskalta. Kun saatte oivalluksenne, silloin kaikki muuttuu näytelmäksi, ja kiintymättömyys alkaa kehittyä teissä. Hän on Yogeshwara. Hän on täydellinen kiintymättömyys. 

 

Vaikka Hän oli kuningas, vaikka Hän elikin ylellistä elämää, Hän oli kiintymätön persoona. Kun Hän tuli tänne maan päälle, Hänellä täytyi olla omia voimia. Hän ei tiennyt miten antaa ihmisille näitä voimia, koska Hän tiesi, että ei voinut antaa oivallusta ihmisille silloin 6 000 vuotta sitten. Hän keksi keinon, jolla Hän otti Itselleen 16 000 vaimoa. Nämä vaimot olivat vain Hänen voimiaan kantavia naisia. Siitä on olemassa hieno tarina, jonka kaikki intialaiset tuntevat, ja johon tekin voitte tutustua. Hänestä tuli kuningas, ja Hän teki kaiken tämän, ja Hänellä oli viisi elementtiä vaimoinaan. Hänen viisi kuningatartaan olivat nämä viisi elementtiä, ja 16 000 vaimoa olivat itse asiassa Hänen omia voimiaan, jotka ilmenivät ihmismuodoissa. Hän tuli maan päälle Krishnana. 'Krishi' tarkoittaa maanviljelyä, kylvöä. 

 

Hän kylvi henkisyyden siemenet. Hän sanoi: "Nainam Chindanti Shastrani, nainam Dahati Pavakah, na Chainam Kledayanty apo, na Shosayati Marutah." Se tarkoittaa, että tätä Henkeä ei voi tappaa, sitä ei voi poistaa, sitä ei voi tuhota, eikä sitä voi muuttaa - se on ikuinen. Ja sen todisteena Kristus tuli maan päälle tähän keskukseen, ja Hän osoitti ylösnousemuksellaan, että Henkeä ei voi tappaa. Nyt kerron teille Shri Krishnan diplomaattisesta elämästä. Hän oli diplomaatti. Hän oli diplomatian inkarnaatio. Parasta diplomatiaa on sellainen, että esittää muille täysin absurdeja ehtoja. Jos esittää absurdeja ehtoja, silloin ihminen menee pyörälle päästään ja antaa periksi. Sillä jos lähestyy ihmisiä suoraan jollain asialla, ja kun ihmiset ovat kypsymättömiä, he alkavat älyllistää ja rationalisoida kaikkea. 

 

Silloin on parempi esittää heille ehdotus, joka on absurdi, ja antaa heidän itse selvittää asiaa, ja sitten he tulevat luoksenne antautunein mielin. Nyt kerron teille kuinka se tapahtuu. Arjuna oli Krishnan oppilas, ja kun Arjuna alkoi käydä sotaa Kaurava-sukua vastaan, jotka olivat sen ajan saatanallisia voimia, hän joutui epätoivoon ja sanoi: "Tässä joukossa on sukulaisiani, siellä on yksi guruistani, joka opetti minua ampumaan nuolella, miten voisin taistella heitä vastaan?" Silloin Krishna kertoi 'Gitan' Arjunalle, suullisesti. Ensiksi Hän sanoi, että on löydettävä oma Itse. On saatava tieto Itsestä. On saatava oivallus. On saatava tieto. Tieto ei tarkoita esimerkiksi ideaa tämän rakennuksen arkkitehtuurista, vaan tietoisuutta omasta Hengestä. Arjuna oli tavallaan sen ajan keskiverto ihminen, intellektuelli, ja hän esitti Krishnalle kysymyksen - kuten tavallista, intellektuellit ovat hyviä kysymään, mutta eivät antamaan vastauksia. 

 

Niinpä tämä intellektuelli kysyi: "Käsket meitä menemään sotaan, ja nyt käsket minua löytämään Henkeni. Miten nämä kaksi asiaa kohtaavat, koska monien mielestä - jotka nykypäivänäkin puhuvat - oivaltaneen miehen ei pidä taistella. Hänen pitää pysyä aloillaan ja kestää kaikki kärsimykset. Hänen pitää kärsiä." Ja hän jatkoi: "Miten voit sanoa, että minun pitää tulla Hengeksi ja sitten taistella näitä pahoja voimia vastaan? Miksi minun pitäisi taistella näitä pahoja voimia vastaan?" Shri Krishna ajatteli, että keskiverto ihmiselle on hyvin vaikeaa kertoa miten se tapahtuu. Itse asiassa se on hyvin yksinkertaista. Kun olette todistajia, taistelette paremmin. Teidän on taisteltava pahaa vastaan. 

 

Miksi olette valaistuneita, jos ette taistele pimeyttä vastaan. Teidät on luotu valoiksi taistelemaan pimeyttä vastaan eikä vain tyytyä sanomaan: "Oi, olen valo, olen valo, olen valo ..." Teidän on taisteltava pimeyttä vastaan. Ja sitä oli vaikea hyväksyä, että miksi piti taistella pimeyttä vastaan, joten Krishna sanoi: "Hyvä. Tee niin, että teet mitä haluat tehdä ja lasket sitten tekosi hedelmät Luojan Lootusjalkojen juureen." Tämähän on absurdia, tämä on absurdi ehto. Kuin noudattaisi karmaansa, mutta laskisi sen hedelmät Luojan Lootusjalkojen juureen - mikä on absurdi ehto, sitä ei vain pysty toteuttamaan. Miksi? Koska herra Ego istuu tässä näin. Aina kun teette jotain, sanotte, että minä teen. Ja vaikka sanoisitte: "Olen Kristuksen morsian, ja teen Jumalan työtä". 

 

Saatatte sanoa niin. Mutta syvällä sydämessänne asia ei ole niin. Koska ette ole sisältä onttoja, persoonia, joilla ei ole egoa. Teidän on päästävä eroon egosta, muuten te teette työn ja olette tietoisia siitä - se on myytti, itse asiassa ihmiset eivät tee yhtään mitään. Se on myytti. Esimerkiksi, olemme rakentaneet tämän kauniin kirkon. Mitä olette saaneet? Mitä tahansa Jumala on luonut, te vain muutitte sen muotoa ja kokositte yhteen - elotonta elottomasta. Mitä elävää olette saaneet aikaiseksi? Ette pysty edes muuttamaan kukkaa hedelmäksi. 

 

Vai pystyttekö? Se on myytti. Me uskomme, että teemme sitä, tätä ja tuota. Itse asiassa ette tee mitään. Te vain muutatte elotonta toisenlaisiin muotoihin. Se myytti teissä, että teette jotain, kasaantuu täksi kirkkaan väriseksi alueeksi päässänne. Se voi olla aika suuri - se voi olla suuri kuin ... jopa suurempi kuin ruumiinne, suurempi kuin tämä suuri kupoli. Hänellä, joka suunnitteli tämän, on täytynyt olla ehkä vielä tätäkin suurempi ego, paljon mahdollista, ja sen kanssa kun liikkuu kadulla, ei tiedä miten pysyä pystyssä. Koko ajan kantaa tällaista suurta juttua päänsä päällä, ja Ego sanoo: "Ooh, kyllä olet sitten mahtava." Jos tapaa tällaisen henkilön, on parempi olla varuillaan. 

 

Pysykää loitolla ihmisistä, jotka ovat tehneet jotain suurta. Muuten he alkavat käyttää teitä johonkin tarkoitukseen. On parasta pysytellä kaukana tällaisista ihmisistä. Eli, tämä herra Ego kehittyy suureksi ... Kun se alkaa kehittyä, se laittaa päähänne ajatuksia - aluksi se saa ajattelemaan: "Olet jotain suurta, olet todella jotain suurta." Joskus siitä saa kolauksia itselleen, koska ihmiset eivät hyväksy teitä yhtä suurenmoisina, kuin uskotte itse olevanne. Tällaisesta kolauksesta se vain kasvaa entisestään, se on kuin ilmapallo, jos sitä iskee, se nousee ylös, ja kun iskee uudestaan, niin ... Kumpikin tapa on kamala. Sitä voi pullistaa tai iskeä. Jos sitä iskee, se voi kasvaa todella suureksi, ettekä sitten tiedä mitä tehdä, ja silloin kierrytte alas tänne, vasempaan Vishuddhiin. Sitten alatte ajatella: "Ei olisi pitänyt tehdä niin," koska ajattelette, että egonne on loukkaantunut siitä. Kuljette syyllisyyttä tuntien, koska ajattelette, että egonne on loukkaantunut siitä. 

 

Tähän suureen palloon liittyvä imagonne on saanut kärsiä, joten olette loukkaantunut. Tämän asian voi luovuttaa Luojan jalkojen juureen vasta sitten, kun olette saaneet oivalluksenne. Ne ihmiset, jotka ovat saaneet oivalluksen, miten he toimivat? He sanovat: "Äiti, se nousee, se toimii." "Se ei nouse, se ei toimi." He puhuvat kolmannessa persoonassa. Nostatte Kundaliinin - sanotaan, että teillä on ystävä, jonka tuotte mukananne - eikä teidän ystävänne saa oivallusta. Ette sano: "Olen antanut oivalluksen", ette sano: "Minä nostin Kundaliinin", vaan sanotte: "Äiti, se ei vielä toimi, tällä puolella tuntuu vielä kuumaa, tämä sormi kuumottaa, tässä chakrassa on tukos." Puhutte kaikesta kolmannessa persoonassa. Ette koskaan sano: "Minä teen." 

 

Jos vaikka poikanne tai isänne ei saa oivallusta, sanotte: "Tiedätkö, olen pahoillani, et saa oivallusta, se ei toimi," - 'se'. Teistä tulee kolmas persoona. Ja kun Kundaliini virtaa, sanotte: "Se virtaa, se toimii, siellä se on." Tämä on se teoria, jonka Shri Krishna halusi tuoda esille, että koko asian, 'karman' pitäisi muuttua 'akarmaksi' [ilman toimintaa], kuten aurinko, joka paistaa, mutta se ei ole tietoinen siitä. Se vain säteilee. Se ei välitä, se ei ole tietoinen siitä. Se tulee esiin, muuttaa kasvien lehtien toimintaa, antaa niille värin, antaa happea, tekee kaikenlaista ja menee sitten piiloon, eikä tee siitä numeroa. Se vain säteilee eikä vaadi itselleen minkäänlaista tunnustusta, kuten: "Minä tein sen, minä teen tällaista." Tällaista teillekin tapahtuu, kun teistä tulee 'akarmi' [tekijätön]. Näin te tulette sanomaan. 

 

Tämä on Shri Krishnan teoria karmasta. Hän sanoi, että tulee päivä, jolloin saatte oivalluksenne, ja silloin teidän karmanne imaistaan pois. Kristus on kaiken sen ruumiillistuma, josta Krishna ennusti. Hän tuli maan päälle todistamaan sen. Toinen asia, josta Krishna puhui, oli Bhakti Yoga. Teidän täytyy - te palvotte tällä puolellanne - teidän täytyy palvoa Jumalaa, teidän täytyy antautua Jumalalle. Kun sanomme, että rukoilemme Jumalaa, mehän pyydämme Häneltä kaikenlaista, tapa, millä me pyydämme Jumalalta koko ajan jotain, on kamala, kuten: "Haluan avioeron, en haluakaan tätä vaimoa, tai tekisitkö minulle ..." Pyytelemme kaikenlaista. Sanomme, että olemme sodassa, meidän pitää voittaa, vihollisen pitää hävitä, pyydämme Jumalalta kaikenlaista. Jumalan täytyy olla lopen kyllästynyt kaikkiin pyyntöihimme. Oli miten oli, antautuminen Jumalan lootusjalkojen juureen tapahtuu palvonnan kautta - tässäkin Krishna oli diplomaattinen. Hän sanoi, että jos haluaa palvoa antaumuksella, sen pitää olla 'ananya'. 

 

'Ananya'... Tämä sana on kaikkein diplomaattisin, ja Hän käytti sitä yhä uudestaan ja uudestaan, ja jonka kaikki oppineet ovat jättäneet täysin vaille huomiota. Ananya tarkoittaa sitä, että ei ole ketään toista, että on yhteydessä. Antautumisen täytyy tapahtua silloin, kun on yhteydessä. Mikä on täysin totta. Jos alkaa osoittaa antaumusta ilman yhteyttä, kenelle sitä osoittaa? Jos ei ole yhteyttä - jos vaikka olen Lontoossa, ja te olette täällä. Kirjoitatte kirjeitä yhden toisensa jälkeen. En saa niitä koskaan, en lue niitä, en näe niitä koskaan. Mitä hyötyä siitä on? Teillä täytyy olla yhteys Kaikkivaltiaaseen Jumalaan, ja jos silloin osoitatte antaumusta, sillä on merkitys. 

 

Ennen oivallusta ei 'bhaktilla', antaumuksella ole merkitystä. Kuten nämä hullut hokevat: "Hare Rama Hare Krishna, Hare Rama Hare Krishna." Jos tällä hokemisella voisi saavuttaa jotain, se olisi todella helppoa. Mutta sillä vain pilaa tämän keskuksen. Se vahingoittuu todella pahasti, ja kaikki sairastuvat kurkkusyöpään. Syy on se, että aluksi tämä keskus vahingoittuu. Vahingoitatte tätä keskusta hokemalla "Hare Rama Hare Krishnaa" liikaa. Miksi Jumalan nimeä pitää lausua näin? Se on hyvin alentavaa. Jos on oivaltanut, ei tarvitse lausua Jumalan nimeä tällä tavalla. 

 

On olemassa Jumalan protokolla. Jos haluatte sanoa Hänen nimensä, se on tehtävä protokollan mukaisesti, myös oivalluksen jälkeen. Mutta jos vain hokee: "Kristus, Kristus, Kristus, Kristus, ..." koko ajan, Kristus suuttuu teille siitä. Onko Hän jotain niin halpaa? Ensiksikin te pilaatte ... kun hoette mekaanisesti nimeä. Tarkoitan, että fyysisellä tasolla pilaatte kurkkunne. Kun Minäkin puhun liikaa, Minun on otettava jotain lievitystä kurkulleni. Voitte vain kuvitella, että henkilö, joka ei ole oivaltanut, jolla ei ole aavistustakaan mitä nimeä pitää lausua ja hokee jotain nimeä koko ajan, jotain annettua mantran tapaista. Tämä alue vahingoittuu ja myös tämä chakra, täällä vasemmalla, koska olette luvattomasti lausuneet Shri Krishnan nimeä. Ja siitä on seurauksena kurkkusyöpä. 

 

Jos haluatte sellaisen, liittykää Hare Krama Hare Krishna -kulttiin. Ja he luulevat olevansa hyvin lähellä Häntä. Miten he tunnistavat Shri Krishnan? Tämä on meidän paras chakramme yhdestä syystä. Jos tämä chakra vahingoittuu, esimerkiksi tupakointi pilaa sitä vähän, alkuvaiheessa. Pitkäaikainen tupakointi vahingoittaa todella pahasti. Kaulapunoksesta lähtee hermoja alas käsiin molemmilla puolille. Käsien herkkyys on niin vähäistä, että kun alatte tuntea värähtelyjä, saatatte tuntea ilmasuihkun tulevan ulos päästänne, voimakkaan suihkun. Mutta käsissä ette ehkä tunne yhtään mitään. Ei mitään! 

 

Monet eivät tunne yhtään mitään. Alussa he eivät tunne, koska kädet eivät ole herkät. He ovat tehneet suurta vahinkoa kaulapunokselleen. Ja siksi tämä chakra on lakannut toimimasta. Se ei anna herkkyyttä. Vaikka Kundaliini onkin noussut kaikkien chakrojen läpi. Mutta vähitellen Kundaliini leviää sivulle päin, ja antaa energiaa tälle keskukselle, kulkee koko järjestelmän läpi, ja sitten alatte tuntea käsissänne kaikkialla olevan Voiman, joka on tieto. Muuten ihmiset eivät sitä tunne, he saattavat tuntea päälaellaan, mutta eivät käsissä. Olin todella kauhistunut tullessani tänne yhdeksän vuotta sitten, kun näin, että tämä maa oli kuin 'korsteeni'. Silloin joka ikinen nainen, mies tai lapsi - kaikki tupakoivat. 

 

Tupakointi oli niin yleistä, että en tiennyt, kuinka tämä Vishuddhi, Amerikka, voisi pysyä hengissä. Olkaa nyt tarkkoina, älkää vilkuilko ympärillenne. Tätä keskusta tulisi käyttää niin, että voisitte pysyä kollektiivisina. Individualisti, joka pysyttelee poissa kollektiivista, joka ei anna värähtelyjä, vaan istuu kotonaan kuvani edessä ja haluaa vain itselleen värähtelyjä, sellainen ihminen ei edisty kovin paljon Sahaja Yogassa. On ovi sisään ja ulos. Jos ette anna, eli ovi ei ole auki ulospäin, ei värähtelyillekään ole sisääntuloa. Annatte toisille käsienne avulla. Neljäs asia, josta Krishna puhui, on Raja Yoga, jossa Kundaliinin herääminen tapahtuu, ja kaikki chakrat alkavat toimia. Hän on oikeastaan antanut toiminnan, jossa ne pääsevät liikkumaan. Kun teemme 'bandhanin' [sidomme yhteen], niin nämä chakrat tavallaan tarttuvat kohdallaan kiinni Kundaliinista ja kannattelevat sitä. 

 

Krishna on kertonut siitä, kuinka kaikki tämä tapahtuu. Tämä tapahtuu silloin, kun Kundaliini käynnistyy. Tätä voisi kuvailla samoin, kun auto käynnistyy, se lähtee liikkeelle ja kaikki muutkin pienet osat, pultit ja mutterit, joita autossa on, nekin alkavat liikkua yksi toisensa jälkeen. Koko mekanismi, koko koneisto alkaa toimia. Samalla tavalla tämäkin alkaa toimia sisällämme. Näin Hän on sanonut. Mutta ihmiset käyttävät sitä 'Kriya Yogaan' [toiminnallinen jooga], mikä on täyttä hölynpölyä. Istutaan ja pidellään vatsaa. Mutta Kundaliini ei ole käynnistynyt. Miksi pidetään kiinni vatsasta, nenästä ja korvista? 

 

Minkä takia? Jos Kundaliini ei ole vielä käynnistynyt, miksi tehdä tällaista typerää? Tämä guru, Yogananda, on opettanut tätä typerää 'Kriya Yogaa'. Kamalaa! Sen takia voi saada kaikenlaisia sairauksia. Esimerkiksi, aivan tarpeettomasti ajatte päänne kaljuksi. Miksi ajatte päänne kaljuksi? Pääsettekö Jumalan luokse ajelemalla päänne? Miksi Hän sitten antoi teille hiukset? He ajelevat päänsä. 

 

Pään ajeleminen on täyttä typeryyttä. Lampaat keritään kaksi kertaa vuodessa, mutta päitänne keritsemällä ette pääse Jumalan luokse. Näillä typerillä ideoilla, että ajellaan päät paljaiksi, pidetään hassuja vaatteita, kuljetaan vakavina; pääsettekö Jumalan luo? On ymmärrettävä, että on tapahduttava Kundaliinin herääminen - itsestään, se on spontaani, elävä tapahtuma. Tekemällä tällaista keinotekoista pilaa vain itsensä täydellisesti. Se tapahtuu automaattisesti. Mutta teidän ei tarvitse huolehtia tästä mekanismista, koska Kundaliinin noustessa se vain tapahtuu. Nyt Minusta tuntuu, että Krishna ei tajunnut sitä, kuinka hulluja ihmisistä voi tulla. Esimerkiksi, jos autonne ei käynnisty, alatteko silloin liikutella auton koneistoa käsin? Ja uskotteko, että auto alkaa liikkua? 

 

Se on täysin absurdia, ja sillä pilaa vain autonsa. Juuri tällaista te teette, kun yritätte tehdä Kriya Yogaa. On olemassa 'akriya', ei tarvitse toimia. Toiminta syntyy itsestään, se on sisäänrakennettuna, sisällänne. Annan toisen esimerkin. Teillä on siemen ja haluatte sen itävän. Yritättekö vetää idun esiin siemenestä? Lähteekö se kasvamaan? Yhtä järjetöntä on se, kun ihmiset yrittävät tehdä kaikenlaisia temppuja, seistä päällään ... Jumala on antanut meille jalat seisomiseen, ei päätä. En tiedä mistä tällainen päällään seisominen on saanut alkunsa. 

 

Tällaisella ei Kundaliinia saa heräämään. Päällään seisominen on tarkoitettu tiettyjen sairauksien hoitoon, mutta ei ole tarkoitettu kaikille. Sairauden hoitoon, ei mihinkään muuhun. Mitä kummallisimpia ideoita. Ihmiset juovat virtsaakin. He tekevät kaikenlaista, kaikkea älytöntä, että saisivat oivalluksen. Eräs nainen, (***) Baban oppilas, joka on eräs kauhea tyyppi, ja hän tuli luokseni vapisten tällä tavalla. Kysyin häneltä: "Mitä teit siellä? Mitä teit tämän miehen luona?" "Oi, Äiti, hän antoi minulle erityissiunauksen." 

 

"Minkä?" "Hän antoi minulle 'vettään'." "Vettään? Mitä ihmeen vettä? Ja tätä 'vettä' hän sitten joi - päivittäin, vuosikausia. Nyt nainen sanoo: "En pääse irti hänestä." Ajatelkaa, että Jumala vedetään tälle tasolle. Voiko olla suurempaa jumalanpilkkaa ja häpeällisempää tapaa kohdella Kaikkivaltiasta Jumalaa, joka on luonut teidät. Ei minkäänlaista kunnioitusta. Ei minkäänlaista. 

 

Ette kunnioita itseänne, ette siveyttänne, ette sukuelimiänne. Miten voisitte kunnioittaa Jumalaa? Tällaista se on. Ja teitä opetetaan olemaan kunnioittamatta. Tällaista tapahtuu, kun alatte lukea Gitaa. Ihmiset ovat kaikki sokeita, ja sokeat eivät pysty lukemaan Gitaa. Sokeat eivät pysty lukemaan Raamattua. He eivät ymmärrä sitä. He eivät koskaan ymmärrä sen sisäistä sanomaa, vaan kääntävät kaiken omiin tarkoituksiinsa sopiviksi. Vasemmalla puolella sijaitsee syyllisyydentunto. 

 

En tiedä kenen syytä tämä on. Esimerkiksi kirkot, katoliset kirkot; milloin Kristus on sanonut, että olette syyllisiä. Mistä tällainen on tullut? En osaa sanoa mistä tämä on tullut. Kristus ei ole voinut sanoa, että olette syyllisiä, että pitää tuntea syyllisyyttä, että pitää kärsiä. Jos ihmiselle sanotaan lapsesta saakka, että hän syyllinen, hänestä tulee automaattisesti, se on ihmisen ehdollistamista. Hän alkaa kehittää tapoja selvittää, mitä syyllisyyttä hänessä on. Tehän olette vain ihmisiä ja voitte tehdä erehdyksiä. Ja olette sokeita, Jumala tietää sen. Ja Hän tietää myös, että kaikki erehdyksenne annetaan anteeksi. Ne tullaan antamaan anteeksi, ja teille tullaan antamaan oivallus. 

 

Hän haluaa pitää huolta omasta luomistyöstään, eikö niin? Aikooko Hän hylätä teidät vain siksi, että olette tehneet jonkun virheen silloin tällöin? Mitä virheitä te voitte tehdä? Katsotaanpa sitäkin. Hän on rakkauden valtameri. Hän on myötätunnon valtameri. Hän on anteeksiannon valtameri. Hän on valtameri, ja te olette pisara siinä. Ja mitä pisarassa olevaa likaa Hän ei voisi puhdistaa? Ajatelkaa sitä, kun sanotte, että olette syyllisiä. 

 

Tästä on tullut muotiasia, ja joskus Minusta tuntuu, että syyllisyys on vain herra Egon aikaansaannosta, ja hän sanoo, olen syyllinen. Silloin ei kohdata tosiasiaa. Jos olette tehneet väärin, mitä hyötyä on hokea: "Tein väärin, tein väärin, tein väärin." Silläkö se korjautuu? Saatteko asian korjattua sanomalla: "Tein väärin, nyt tein virheen." Se olisi sama asia, kuin ajaisimme harhaan valitsemalla väärän tien. Silloin istuisimme siellä itkemässä: "Voi, nyt teimme väärin, parasta jäädä tähän." Täällä ihmiset istuisivat odottamassa Minua luennolle, ja Minä vain istun siellä itkemässä: "Olemme tehneet virheen, ajoimme väärää tietä, ei olisi pitänyt tulla tänne." Jos olen tehnyt virheen, korjaan sen ja palaan takaisin oikealle tielle. Korjatkaa virhe. 

 

Onko sen sijaan parempi istua ja valittaa: "Olemme tehneet virheen, ei olisi pitänyt, ei olisi pitänyt", ja moittia itseään: "En pysty siihen," ilman itseluottamusta: "Voi, en pysty siihen." Tällainen voi olla myös hyvin vaarallista. Esimerkiksi, olette aiheuttaneet onnettomuuden jollekin. Jos vain alatte voivotella: "Olen tehnyt virheen, olen tehnyt väärin." Ottakaa vahingoittunut henkilö huostaanne, ja viekää hänet sairaalaan saamaan hoitoa. Syyllistymällä emme pysty kohtaamaan asioita. Tämä on herra Egon erittäin hyvä keino asettautua vasempaan Vishuddhiin ja sanoa: "Olet syyllinen." Keitä te olette tuomitsemaan itseänne? Miksi tuomitsette itseänne, miten olette tehneet sen? Teillä ei ole keinoja itsenne tuomitsemiseen. 

 

Koko ajan te vain etsitte keinoja, joilla voisitte tuntea epävarmuutta elämässänne. Mitä tällaiset epävarmat ihmiset voivat tehdä? On otettava kunnian miekka käteen ja omistauduttava Jumalan työlle. Siellä he seisovat miekat vapisevissa käsissään. Kun he eivät pysty pitelemään edes pientä keppiä kädessään, mitä he voisivat tehdä? He ovat kaikki hyvin syyllisiä ja vapisevat koko ajan. Miksi tuntea syyllisyyttä tekemällä itsensä epävarmaksi ja hyödyttömäksi soturiksi Jumalan työlle? Syyllisyys on kaikkein pahinta, ja Sahaja Yogassa pyydän aina sanomaan ensimmäiseksi mantraksi: "En ole syyllinen." Älkää arvioiko itseänne tällä tavalla. Ette saa tuomita itseänne. 

 

Jumala on nähnyt paljon vaivaa luodessanne teidät, ymmärtäkää se. Olette kaiken luodun yläpuolella, paljon ylempänä kuin nämä kukat, paljon ylempänä tähtiä ja taivasta, jotka on luotu. Ja te vain istutte hölmöinä kotonanne tuntemassa syyllisyyttä ja pilaamassa Jumalan työtä? Teidän on saatava oivalluksenne. Teidän on saavutettava täydellisyytenne ja oma olemuksenne ja tultava siksi mitä olette, eikä hukattava sitä työtä, minkä Hän on tehnyt. Miltä Hänestä mahtaa tuntua. Kuinka paljon Hän on tehnyt tulemisenne eteen, ja täällä te vain surkuttelette pientä virhettänne ja pilaatte koko työn. Näinkö te käyttäydytte Isäänne kohtaan ja Äitiänne kohtaan ja Kristusta, heidän Poikaansa kohtaan? Näinkö Heitä kohdellaan? Meidän on seisottava rohkeina ja pelottomina. 

 

Näin saatte itsellenne pelkoa, turhaa harmia ja huolta. Alatte ajatella asioita, joita ei ole olemassa. Kaikki on kuvittelua. Vasen Vishuddhi on nykyajan kirous, ja pyydän teitä kaikkia tulemaan ulos sieltä. Sanokaa joka aamu itsellenne: "En ole syyllinen." Teidän pitää sanoa se kolmesti aamulla ja kolmesti illalla. Mistä pitäisi tuntea syyllisyyttä? Olisin toivonut, että Kristus olisi sisällyttänyt rukoukseensa, että teidän pitää antaa anteeksi ennen kaikkea itsellenne. Hän ei olisi ikinä uskonut, että ihmiset olisivat niin tyhmiä, että sanovat koko ajan: "Olen syyllinen, en voi antaa anteeksi itselleni." Ihmisillä on pakokeinoja kaikkiin tilanteisiin. 

 

Nyt he ovat keksineet uuden modernin tavan päästä pakoon todellisuutta. Todellisuus pitää kohdata, ja siitä pitää nauttia. Sitä kutsutaan nimellä 'raj'. Sen täytyy levitä sisällänne iloksi. Nouskaa valtaistuimillenne ja nauttikaa. Nyt olen kertonut teille lyhyesti Vishuddhi-chakrasta. Mennään tähän seuraavaan chakraan, jota kutsutaan Agnya-chakraksi. Agnya-chakra sijaitsee optisen kiasman keskuksessa. Optisessa kiasmassa hermot menevät ristiin, ja niiden keskellä on erityinen keskus nimeltään Agnya-chakra. Se on hyvin herkkä keskus, ja tätä keskusta hallitsee Herramme Jeesus Kristus. 

 

Hän on Mahalakshmin Poika. Hän on koko tätä aluetta hallitsevan Voiman Poika. Mahalakshmi on Viratangana, Viratan vaimo. Esiaikainen Voima. Hän on luonut Poikansa, ja tästä on hieno kuvaus Devi Puranassa ja muissakin kirjoissa, joita ei taida vielä olla englanniksi käännettyinä. Poikaa kutsutaan Mahavishnuksi. Hän on Vishnun suurempi muoto, mutta Hän on Vishnun poika. Hän on Shri Krishnan poika. Shri Krishna on kuvannut Hänet 'Adharaksi', joka tarkoittaa Pyhän Hengen tukijaa. Krishna asetti Hänet itseään korkeammalle. 

 

Ja Hän sanoi, että kun Kristus tulee maan päälle, Hän tulee osoittamaan todeksi kaiken sanomani. Hän osoittaa sen, koska on itse kaiken olevaisen ydin. Hän tulee olemaan Omkara, Hän tulee olemaan kaikkialla oleva Voima. Hän tulee kävelemään veden päällä. Ja sen lisäksi Hän nousee kuolleista, Hänen ruumiinsa nousee kuolleista. Krishna kuvaili Häntä tarkasti ja antoi Hänelle kaikkein korkeimman aseman, eli Hän on 'Adhara'. Hän on tukija, koska Hän asuu myös Muladharassa ja tukee siellä juuria. Voidaan sanoa, että Hän on ikään kuin yliopiston rehtori, koska meidän on saatava Häneltä lupa joka kohdassa. Jos Hän ei ole siellä, Kundaliini ei herää. Jos ette usko Häneen, ette pysty ylläpitämään oivallustanne. 

 

Eilen eräs rouva kysyi Minulta: "Emmekö voisi tehdä sitä ilman Kristusta?" Vastasin, että se ei onnistu ilman Häntä, koska Hän on kaikkialla oleva, Hän on Omkara, Hän on Voima, Hän virtaa sisällämme, Hän on Henki. Jos etsitte Henkeä, miten se voi onnistua ilman Sitä. Se on absurdi kysymys. Hän tuli tähän kapeaan kohtaan. Hänen täytyi kulkea tästä läpi todistaakseen sen, mitä Krishna sanoi - että sitä ei voi tappaa - ja antoi ristiinnaulita itsensä. Se oli näytelmä, jota Hän näytteli. Hänen Äitinsä oli Pyhä Henki, joka oli osa Mahalakshmia, mutta Hän ei puhunut siitä sanaakaan. Hän ei puhunut, sillä jos olisi, ihmiset olisivat laittaneet huomionsa Äitiin. Kristuksella on yksitoista tuhon voimaa. 

 

Niin mahtava Hän on. Hänet esitetään laihana ja hontelona, koska se tyydyttää ihmisten sadismia. Haluatte nähdä Kristuksen sellaisena, mutta sellainen Hän ei ollut. Ehkä vain Rubens on osannut maalata Hänet hyvin, mutta paras on Sikstiiniläiskappelissa, johon Michelangelo rohkeasti maalasi Hänet sellaisena kuin Hän oli. Hän oli aika pitkä, hyväkuntoinen ja vanttera, ja Hänellä oli suuri vatsa. Hänen tiedetään olleen 'lambodar', suurivatsainen. Hän pystyi kantamaan sitä valtavan suurta ristiäkin selässään. Kun Hänet sitten esitettiin..., ihmettelin, miten ihmiset saattoivat esittää Kristuksen niin surkean näköisenä, miten he saattoivat tehdä niin? Se on aivan kamalaa. Se oli heidän oma käsityksensä. 

 

Tällaiselta he halusivat Hänen näyttävän. Nämä ovat varmasti niitä ihmisiä, jotka ristiinnaulitsivat Kristuksen. Koska he haluavat nähdä Hänet surkeana ja onnettomana. Kuinka oivaltanut sielu voisi olla sellainen? Hänen oli hyväntuulinen, tulinen, dynaaminen ja hyväkuntoinen. Jos tässä edessänne seisoisi surkean näköinen henkilö puhumassa, uskoisitteko häntä? Mutta tällä tavalla Kristusta on kohdeltu koko ajan. Hänet on tehty sairaan näköiseksi, ja Häntä on kohdeltu huonosti, ja Hänet on ristiinnaulittu useaan kertaan. Minun on mahdotonta uskoa, miten tällaiset ihmiset syntyvät aina uudestaan ja uudestaan ristiinnaulitsemaan Hänet. Ristiinnaulitseminen ei ollut Kristuksen sanoma. 

 

Siksi en pidä siitä, kun ihmiset kantavat ristiä koristeena, en voi katsoa ristiä. Se ei ollut sanoma. Risti on tietysti myös avuksi, sillä nähdessään ristin, pahat henget pakenevat. Mutta se muistuttaa jostakin, mikä oli sietämätöntä. Äidillä oli kaikki voimat, Hän oli Mahalakshmi. Kristuksella oli yksitoista tuhoavaa voimaa. Kuvitelkaa, Hänellä on yhä nämä voimat. Ja Hänen täytyi käydä kaikki tämä läpi käyttämättä niitä. Hän antoi sen tapahtua. Ihmiset saattavat kysyä: "Miten Hän nousi kuolleista?" 

 

Ensiksikin ihmiset vastustavat ajatusta neitseellisestä syntymisestä. Ihmiset vastustavat kaikkea mahdollista. Kristus ei ollut ihminen. Hän oli Jumalallinen Voima. Minä synnytän teidät Sydämessäni. Tiedättekö sen? Laitan teidät Sydämestäni omaan Kundaliiniini ja nostan ylös. Saatte toisen syntymänne samalla tavalla kuin Kristus syntyi neitseellisesti; Hänen Äitinsä laittoi Hänet sydämeensä ja alas kohtuunsa ja näin loi Hänet. On helppoa epäillä ja sanoa kaikenlaista Häntä vastaan, koska Hän ei ole enää täällä. Juutalaisten on nyt opittava tästä. 

 

He kielsivät Hänet kerran ja saivat kärsiä. Älkää enää kieltäkö Häntä. Ette saa kieltää Jumalallisen Voiman ruumiillistumaa. Kristityillä ei ole mitään virkaa. Jos kristityt ovat piinanneet teitä, unohtakaa heidät, he ovat samanlaisia kuin tekin - fanaatikkoja, täysiä fanaatikkoja. Olivatpa kyseessä sitten kristityt tai muslimit; Khomeini on samanlainen kuin kaikki muutkin. En näe heissä mitään eroa. Dogmaattisia, tietämättömiä, fanaattisia. Unohtakaa tällaiset ihmiset, he eivät edusta Kristusta. Kristus itse sanoi - Matteus, toinen kappale, toinen säkeistö: "Kutsutte Minua, 'Kristus, Kristus', enkä tunne teitä. 

 

Keitä te olette?" Ihmiset, jotka sanovat: "Olemme Kristuksen asianajajia, me vastaamme Kristuksesta." Kaikki he joutuvat syytteeseen. Ja he joutuvat helvettiin sen vuoksi miten ovat hoitaneet Kristuksen asioita. Jotkut heistä ovat aitoja, he eivät tiedä tämän olevan tekopyhää, he ovat aitoja - mutta heidän on saatava oivalluksensa. Heidän on pyydettävä oivallustaan, ja heidän on tiedettävä, mitä Kristus heidän sisällään merkitsee. Heidän on herätettävä Kristus täällä. Kuten kerroin, Kristus sanoi: "Teidän on synnyttävä uudelleen." Ja: "Minun on synnyttävä teidän sydämiinne." Sydänkeskus on sekä täällä, että täällä, koska sydäntä ohjaa tämä keskus päälaen alueella. 

 

Hän tarkoitti: "Teidän pitää saada oivalluksenne", sanoessaan: "Teidät on laitettava sydämeen." Ihmisiä lähti monista maista, myös teidän maastanne, Intiaan. Intialaisille ei kerrottu, että Mahavishnu oli syntynyt Kristuksena. Sillä Mahavishnu oli jo kuvattu Purana-kirjoituksissa. Ja että Hän on Ādhāra, ja että Hän Kundaliinin herättämänä poistaa ihmisten karmat. Heille ei koskaan kerrottu sitä, joten intialaiset jatkoivat uskomista Karma-teoriaansa, ja kaikenlaiset gurut tulivat tänne opettamaan karmaa. On ällistyttävää, miten helposti hyväksytte kaikkia typeriä teorioita. Kuten esimerkiksi: "Teidän on kärsittävä pahan karmanne takia." Sitten sanotaan: "Voitte pitää itsenne tasapainossa, voitte mennä vähän sinne ja vähän tänne, mutta pysykää tasapainossa." Jos näin on asia, että on mentävä äärimmäisyydestä toiseen, niin mitä he täällä tekevät? 

 

Miksi he puhuvat mitään? Heidän pitäisi pysyä hiljaa, sillä he eivät osaa tehdä mitään. He eivät osaa antaa teille oivallusta. He eivät pysty pelastamaan teitä. On siis parempi, että kärsitte, Miksi he sanovat, että teidän pitää kärsiä? Miksi he sanovat niin? Koska haluavat nauttia kärsimyksestänne. He haluavat teidän kärsivän, koska he nauttivat siitä. Monille näiden kamalien gurujen oppilaille oli sanottu: "Teidän on hyväksyttävä karmanne ja kärsittävä", ja he tulivat kertomaan, että olivat nähneet gurunsa nauravan heille ja pitävän heitä pilkkanaan. Minulle näytettiin muutamia valokuvia näistä guruista, joissa tyhmät oppilaat olivat täydellisesti pilkan kohteina, ja saivat kärsiä sekä ruumiillisesti, että psyykkisesti gurujensa edessä. 

 

Gurut saivat nauttia kaksin verroin, sekä rahasta, että sadismista. Ja kolmas, kaikkein suurin on se, että he haluavat tappaa ja tuhota teidät, koska olette Jumalan omia. Sen he saavuttavat valheellisuudellaan, koska heidän valheellisuutensa tekee teihin vaikutuksen. Jos täällä olisi tänään joku väärä guru, koko sali olisi täysi, kaikki paikat täynnä, kaduilla olisi tungosta. Mutta oikean Gurun kanssa - olen nähnyt sen muuallakin - kaikki etenee hyvin hitaasti. Tietysti siellä, missä ihmiset ovat vaatimattomia ja herkkiä, tilanne on toinen. Mutta erityisesti kaupungeissa asuvat ovat niin turtuneita todellisuudelle ja herkkiä pahuudelle, että ihan saa ihmetellä; he tuntevat olonsa kotoisaksi paholaisten kanssa ja ovat täysin hukassa todellisuuden edessä. Sillä te olette keskellä valheellisuutta. Teidän pitää tietää, että teidän on tultava todellisiksi. Teidän on tultava Hengeksi, joka on hyvin lähellä teitä, joka loistaa keskushermostossanne, tietoisuudessanne. 

 

Tämä on Henki, Hän on Valittu, Hän on Kristus. Olen aikaisemminkin ollut puhumassa kirkoissa, mutta tänään puhun ensimmäistä kertaa Kristuksesta kirkossa. Siksi olinkin hyvin iloinen, että ainakin tässä kirkossa voisin sanoa jotakin, mikä vakiinnuttaisi Hänet, ja kun ihmiset tulevat tänne, toivon, että he saisivat oivalluksensa, ja että jotain alkaisi tapahtua, ja että he ainakin saisivat herätyksen, sillä edessäni istuu niin monta pyhimystä, ja ehkä se päivä vielä koittaa tässä kirkossa, ja ehkä ihmiset tulevat saamaan oivalluksensa. Kristuksen elämä kesti vain kolme, neljä vuotta. Hänen ei annettu elää sen pidempään. Kaikki mahdollinen tehtiin, mutta niille tyhmille ihmisille ei voinut kertoa. Ja niin Hänet sitten tapettiin. Hän ei enää voinut puhua heille, ja Hänen elämänsä päättyi. Mutta Hänen lyhytkin elämänsä - mikä kipinä siinä oli! Mikä kipinä! 

 

Tapa, millä ihmiset kohtelivat Häntä, oli julma, se täytyy myöntää. Minun on sanottava, että apostolit itsekin, Matteus ja muut - hän oli hyvin älyllinen, hyvin älyllinen. Hän ei hyväksynyt ajatusta neitseellisestä syntymästä. Hän oli vaikea ihminen, hän yritti saada muut luopumaan ajatuksesta: "Jos neitsyt synnyttäisi lapsen, silloin kaikki sanoisivat, että se on jumalatonta ja laitonta, eikä siitä siksi saa puhua." Kamala mies, toinen toistaan hirveämpi. Kun he ottivat tehtäväkseen levittää kristinuskoa, he tekivät sen aivan oudolla tavalla, koska heistä tuli supratietoisia. He alkoivat puhua vierailla kielillä. Se osa Raamattua on väärin. Heistä ei tullut oivaltaneita; se missä puhutaan tuulesta, on oikein. Mutta olen nähnyt monia ihmisiä, jotka tulevat tilaisuuksiini, ja oivalluksen aikana he tuntevat tuulen jonkin aikaa, mutta siirtyvät kohta supratietoisuuteen. 

 

Katsotaanpa mistä mennään supratietoisuuteen ja mistä alitajuntaan. Kuten näette, tässä on kaksi kohtaa. Nämä kaksi terälehteä, toinen kontrolloi aivolisäkettä, ja egoa, toinen käpylisäkettä ja superegoa. Mutta tämä chakra voi myös laajentaa egoa tähän suuntaan ja superegoa tähän suuntaan. Jos teistä esimerkiksi tulee supratietoisia, eli alatte ajatella liikaa vaikkapa tulevaisuutta, mikä linnunrata on, meidän on tutkittava sitä, ja on tutkittava tähtiä ja kaikkea sellaista, ja tulevaisuutta, ja ... ennustuksia, ja mitä se nyt olikaan ... astrologiaa ja kaikkea, eli ajattelu on futuristista. Olette enimmäkseen futuristisia. Yritätte suunnitella ja - tietysti kaikki suunnitelmat epäonnistuvat. Mutta liiallinen suunnittelun ajatteleminen voi paisuttaa egoa liikaa tähän suuntaan. Tässä kuvassa se on näin päin, mutta oikeastaan se sijaitsee tällä tavalla. Ego sijoittuu tänne ja superego tänne. 

 

Tässä emme pysty näyttämään sitä kolmiulotteisena. Takaa tälle puolelle sijaitsee superego, ja toisella puolella on ego. Ego pullistuu tähän suuntaan, tälle puolelle. Ja kun se pullistuu tälle puolelle, se menee supratietoisuuden alueelle, eli tälle puolelle. Supratietoisuus antaa näkyjä ja hallusinaatioita, LSD tekee sitä. Saatatte alkaa nähdä jonkun ihmisen silmät, joka on jo kuollut, mutta on ollut hyvin kunnianhimoinen. Saatatte esimerkiksi nähdä Hitlerin. Saatatte nähdä vaikkapa niitä kauheita kuninkaita, jotka joskus hallitsivat. Saatatte nähdä värejä tai auroja. On ymmärrettävä, että alamme nähdä auroja, koska siirrymme, joudumme erilleen omasta olemuksestamme. 

 

Sen takia alamme nähdä jotain sellaista, mikä on erillään itsestämme. Aurojen näkeminen ei ole hyvä asia Sahaja Yogassa. Jos näette auroja, meidän on tuotava teidät takaisin, koska teidän pitää olla nykyhetkessä eikä tulevaisuudessa. Joudutte erilleen itsestänne. Esimerkiksi, jos on sellainen laite, joka pystyy kuvaamaan auroja. Puhuin erään henkilön kanssa, joka teki tällaisia aurakuvauksia. Oivalluksen jälkeen ihmisen aurat eivät ole näkyvissä. Niitä ei näy, koska ne ovat yhdistyneet, sulautuneet täysin yhteen. Mutta jos ihmisellä on pahoja ongelmia, aurat alkavat näkyä. Jos hänellä on vaikka syöpä, aurat näkyvät, jos hän on alkoholisti, aurat näkyvät. 

 

Näkyy sellaisia hurjia auroja. Normaalilla ihmisellä aurat eivät ole niin hurjia. Mutta auroja ei näy, kun kaikki on yhdistyneenä. Esimerkiksi valo. Jos vääristymää ei esiinny, silloin valo on hyvä. Jos vääristymää esiintyy, silloin valo on huono. Kaikkien valon seitsemän värin täytyy fokusoitua ja yhdistyä. Jos ne hajaantuvat ja näkyvät erillisinä, silloin ei ole kysymys yhdistyneestä valosta. Jos valo on yhdistyneenä, silloin ei voi nähdä seitsemää väriä. Eli, ihminen ei ole yhdistynyt. 

 

Aurat syntyvät siitä, että meillä on seitsemän erilaista suojakoteloa sisällämme. Mutta oikeanpuoleiset ihmiset uskovat vain viiteen koteloon. He kutsuvat niitä nimellä 'kosha'. En tiedä onko meillä aikaa tähän, mutta nämä 'koshat' ovat muodostuneet - yhden on luonut ensimmäinen keskus, seuraavan toinen, seuraavan kolmas, ... nämä liittyvät ihmisen fyysiseen kasvuun. Neljäs, viides, kuudes ja sitten seitsemäs eivät enää muodosta auroja ulospäin, ne muodostuvat sisälle, lähelle sydäntä. Ne on luotu lähelle sydäntä, mutta heti oivalluksen jälkeen ne kaikki tulevat yhdeksi. Ne sulautuvat kaikki yhdeksi, ja se on Henki. Voidaan sanoa, että kun Henki on hajaantuneessa muodossa, silloin auroja on seitsemän, mutta kun ne yhdentyvät, kun teistä tulee yksi, auratkin tulevat yhdeksi. Yhdentyminen on Sahaja Yogan päämäärä, ja olen kertonut, kuinka voitte päästä piilotajunnan alueelle samalla tavalla. Piilotajunnan alue on vasemmalla puolella. 

 

Jos menette kollektiivisen piilotajunnan alueelle, voitte esimerkiksi altistua syövälle. Altistumisen kautta voi saada sydänkohtauksia tai vaikka diabeteksen. Monet ihmiset uskovat sokerin aiheuttavan diabetesta, mutta niin ei ole. Sokeri ei aiheuta diabetesta, vaan se syntyy liiallisesta ajattelemisesta. Ne, jotka eivät ajattele, eivät sairastu. Intialaiset maanviljelijät eivät saa diabetesta; he eivät tunne sellaista. Kun ajattelette liikaa ja teette liikaa töitä, tämä keskus rasittuu liikaa. Sen pitää tuottaa ravintoa aivoille, sen pitää korvata aivon keskuksia. Näitä aivon keskuksia pitää korvata, ja sitä varten keskus tuottaa rasvasta uusia keskuksia, kehittyneitä soluja, jotka lähetetään tänne. Ja jos tätä työtä on liikaa, keskus laiminlyö muut tehtävät, joita sen on tehtävä koko ajan; yksi on perna ja toinen haima. 

 

Jos se ei hoida haimaa, saatte diabeteksen. Se ei tule sokerista. Sokeria täytyy tietysti olla, koska haima muuttaa sen rasvaksi. Mutta jos sokeria ei ole, työ kaksinkertaistuu. Jos sokeria on saatavilla, se muuttaa sen rasvaksi, jota aivot voivat käyttää. Mutta jos ajattelette liikaa ettekä syö sokeria, työ kaksinkertaistuu. Mutta jos syötte sokeria ettekä ajattele, sekin voi olla ongelmallista, koska keskuksen täytyy muuttaa kaikki liika sokeri rasvaksi. Keskuksella on siis liikaa työtä eikä se ole tasapainossa. On siis ymmärrettävä, että liika sokeri ei ole hyväksi, mutta sokeria on syötävä, koska sitä tarvitaan. Ja liika ajatteleminen pitäisi lopettaa, miten se onnistuu? 

 

Se onnistuu vain nousemalla Agnya-chakran yläpuolelle. Tämä Agnya on todella hyvin tärkeä paikka, joka on tunnettava, että saa ajattelemisen loppumaan. Ajatukset tulevat tällä tavalla, kuin aallot. Ajatus nousee ja sitten laskee, toinen ajatus nousee ja sitten laskee. Niiden väliin jää pieni alue, jota kutsutaan nimellä 'vilamba'. Kun ajatus nousee, se myös laskee automaattisesti. Ajatuksen nousun voi huomata, mutta ei sen laskua. Tämä tila on nykyhetki. Ajatus nousee joko egosta tai superegosta ja laskee menneisyyteen. Välissä oleva tila on nykyhetki. 

 

Toinen on tulevaisuus ja toinen menneisyys. Tämä tila pitää saada laajenemaan. Kun se laajenee, silloin Agnya-chakra avautuu enemmän - ja teistä tulee ajatuksettomasti tietoisia. Teistä tulee ajatuksettomasti tietoisia. Tulette nykyhetkeen. Ajatuksia ei ole. Ajatukset ovat meidän ja luomakunnan välissä oleva este. Esimerkiksi, jos katsotte vaikkapa kaunista veistosta tuolla tai mitä tahansa. Te vain katsotte. Jos haluatte ajatella: "Se näyttää aivan ihmiseltä, se näyttää aivan paholaiselta, tai se näyttää Jumalalta," tai mitä vain. 

 

Laitatte siihen silloin ajatuksen. Silloin, kun olette oivaltanut, te vain katsotte. Jos taiteilija, teoksen luoja on laittanut teokseensa jotain iloa, te koette sen täydellisesti sisällänne, koska ei ole ajatusta. Ei ole aaltoja, ei mitään häiriöitä täydellisen tyynessä järvessä. Kaikki sen ympärillä oleva, kaikki luotu tulee ja heijastuu siitä täydellisesti, ja voitte nauttia siitä ajatuksettomassa tietoisuudessa, jota kutsutaan nimellä 'nirvichara samadhi'. Siinä täydellisessä 'nirvicharassa' ei ole mitään ajatuksia, ja alatte nauttia täydellisesti siitä teoksesta. Sen ilo tulee esiin, eikä mitään mene hukkaan. Ajatukseton tietoisuus tulee esiin, kun Kundaliini nousee Agnya-chakran yläpuolelle. Se tekee kaksi asiaa. Ensiksi se tekee teistä ajatuksettomasti tietoisia. 

 

Toiseksi, jos Kundaliini on päässyt keskuksen läpi, se työntää nämä pois tieltään ja täyttää kanavat armolla. Armo laskeutuu näihin keskuksiin. Kun armo tulee esiin, alatte rentoutua, ja nämäkin keskukset rentoutuvat. Keskukset ovat jännityksessä. Mutta armon laskeutuessa, ne palaavat normaaliin tilaan. Tapahtuu enemmänkin, tavallaan laajenemista, ja ajatukseton tietoisuus alkaa vakiinnuttaa itseään Agnya-chakrassa. Agnya-chakran mantra on Isä meidän -rukous. Chakralla on kaksi puolta, 'ham' ja 'ksham'. Ham tarkoittaa 'minä olen' ja ksham 'annan anteeksi'. Jos vaikkapa tämä (ego) oireilee, on sanottava: "Annan anteeksi". 

 

Jos meissä on egoa, on sanottava: "Annan anteeksi". Jos meissä on superegoa, on sanottava: "Minä olen. Minä olen." Eli, 'ham' ja 'ksham' ovat 'bija', siemen, Isä meidän -rukouksen ydin. On ihmisiä, jotka sanovat, että ei ole hyvä sanoa Isä meidän -rukousta. Keitä te olette sanomaan, mitä te tiedätte asiasta? Kaikki ovat kyseenalaistamassa toisiaan. Mitä te tiedätte? Millä valtuuksilla puhutte? Ongelma on se, että jokaisella on oikeus tehdä mitä haluaa uskonnolla ja Jumalalla. 

 

Vaikka he eivät tietäisi mitään, olisivat täysin tietämättömiä, mutta heidän mielestään heillä on oikeus. Koska poliittisesti sitä ei kontrolloi kukaan. Hitlerkin voi puhua Kristuksesta, kuka tahansa voi puhua Hänestä. Ja rukouksesta, jonka Hän opetti teille. Keitä te olette kyseenalaistamaan sitä ja kyseenalaistamaan Hänet? En ymmärrä miten joku voi kyseenalaistaa jonkun henkilön ilman, että tietää omaa asemaansa suhteessa Häneen? Mutta tällainen on tavattoman yleistä, ja se johtuu egosta. Ego tekee teistä omavaltaisia. Tällainen on kaikkein pahimman laatuista omavaltaisuutta, että kyseenalaistaa Jumalaa, Kristusta ja kaikkea mahdollista, josta ei ymmärrä mitään. Teidän mielenne on rajallinen. 

 

Se on hyvin rajallinen kulkuneuvo. Ette pysty tekemään mitään mielenne avulla. Teidän on mentävä sen yläpuolelle. Jonkun on laukaistava teidät avaruuteen. Teidän on mentävä syvälle sisällenne ja tultava Hengeksi. Vain oivaltamalla Henkenne voitte päästä yhteyteen Jumalan kanssa, ennen ette voi olla yhteydessä. Siksi teidän on tultava Hengeksi. Henki on yhteys, se on linkki Jumalaan. Millään muulla tavalla ette voi olla yhdistettynä Jumalaan. Jos haluatte jatkaa elämistä harhassa, siitä vaan. 

 

Tämä on todellista totta, mistä puhun teille, se on totuutta, josta ette voi maksaa, sitä ei voi ostaa, sitä ei voi vaatia itselleen, eikä sitä saavuta ponnistelemalla. Jumalan armon on laskeuduttava yllenne, ja vain valaistunut henkilö voi antaa teille valaistuksen. Jos nyt puhuisin Kristuksesta ... Puhuin kerran Hänestä seitsemänä päivänä, päivä toisensa jälkeen. Sille ei ole loppua. Hän oli niin suurenmoinen inkarnaatio, että en vain löydä oikeita sanoja sille ... Olen puhunut siitä jo kaiken. Meillä on jo paljon äänitteitä Lontoossa, voitte pyytää niitä sieltä. Aiomme perustaa tänne keskuksen, Herman on tarjonnut siihen tiloja, ja lähetämme näitä äänitteitä sinne. Meillä on ainakin 300 äänitettä Lontoossa, joita voitte kuunnella itse. Kaikki nämä äänitteet ovat hyviä, koska ne ovat oikeastaan mantroja. Ne toimivat mantroina, ja kuuntelemalla niitä teidän keskuksenne avautuvat. 

 

Sitten viimeinen keskus - tämä on hieman kiusallista - teille on jo kerrottu, että Minun paikkani on tässä kohdassa. Siinä tapahtuu yhdentyminen. Lopussa kaikki seitsemän keskusta yhtenevät. Kaikki seitsemän keskusta ovat sijoittuneet tämän alueen ympärille, jota kutsutaan limbiseksi alueeksi. Jos aivoista tehdään poikkileikkaus, huomataan, että ne ovat kuin lootuskukka. Voidaan nähdä, että ne näyttävät kuin avautuneelta lootuskukalta. Ja sen tuhat terälehteä näyttävät tältä. Väritys ei ole oikea; ihmiset ovat niin kiintyneitä tiettyihin väreihin, että ovat käyttäneet niitä, mutta voidaan sanoa, että siellä on tällaiset tuhat terälehteä. Raamatussa on sanottu: "Ilmestyn teille tulen liekeissä". Nämä ovat sellaisia, ne kaikki ilmestyvät. 

 

Ne ovat hyvin suuria, ja ne ilmenevät elävinä liekkeinä, erilaisissa väreissä, liittyen toinen toisiinsa, ja niitä on yhteensä tuhat. Lääkärit väittävät: "Ei niitä voi olla tuhat, niitä on satayhdeksänkymmentäkaksi". Ajatelkaa nyt näitä naurettavia ihmisiä, että pitää väitellä siitä. Mutta he eivät tiedä, että niitä on tuhat, ja ne sijaitsevat täällä. Kaikki seitsemän chakraa ovat limbisen alueen keskellä. Tässä meillä on Agnya-chakra. Täällä takana, samassa kohdassa täällä takana on Muladhara. Sen ympärillä on Swadhisthana. Muladharan ympärillä on Swadhisthana. Jos Swadhisthanassa on tukos, voitte tuntea sen sisällänne painon tunteena. 

 

Jos teillä on tukos ja teillä on vaikkapa diabetes. Diabetesta sairastavat tulevat sokeiksi jonkin ajan kuluttua. He menettävät näkökykynsä, koska täällä muodostuu painetta optiseen lohkoon, jota kontrolloi Muladhara-chakra, kutsumme sitä taka-Agnyaksi. Tämä kohta täällä takana. Tämä on Swadhisthana-chakra on täällä takana. Sen keskellä on luu, se on Muladhara, ja ympärillä Swadhisthana-chakra. Ja tässä on Vishuddhi-chakra, Virata, se sijaitsee tässä. Jos vilustutte, tunnette kipua täällä. Mutta jos hierotte siihen jotain voidetta, olo paranee. Tämä on Vishuddhi-chakra, joka on yhteydessä kurkkuunne. 

 

Ja myös, jos teillä on ongelmia kollektiivisuuden kanssa, tässä saattaa tuntua iso tukos. Takana samassa kohdassa on Nabhi. Nabhilla on vasen ja oikea puoli, kuten olemme näyttäneet, vasen ja oikea Nabhi, niitä on kaksi, vasen ja oikea Nabhi. En muista olenko kertonut teille vasemmasta ja oikeasta Nabhista, mutta voitte lukea kirjasesta, että on vasen ja oikea Nabhi. Eli, ihmisellä on vasen ja oikea Nabhi. Joskus Nabhin voi tuntea myös täällä. Jotkut tuntevat sen, jos heillä on ongelmia gurujensa kanssa, esimerkiksi, silloin se tuntuu. Ja koko Void on täällä. Ja tässä Voidia kutsutaan nimellä 'Ekadasha Rudra'. Koko Voidia. 

 

Se kulkee pään ympäri kuin rengas. Tämä rengas on tärkeä, koska sen ongelmat syntyvät Voidista. Jos menette jollekin väärälle gurulle, saatte ongelmia tähän. Tässä on ratsastaja, jolla on yksitoista tuhon voimaa, joka tulee ja raivaa kaiken tieltään. Hän ei tule antamaan mitään neuvoja, Hän ei pelasta eikä anna oivallusta. Hän raivaa pois kaikki, jotka eivät ole oivaltaneet. Hän vapauttaa kaikki oivaltaneet. Tämä on viimeinen tapahtuma, älkää kysykö siitä nyt. Meillä on vielä aikaa pelastaa enemmän ihmisiä, koska Hän ei enää kysele keneltäkään, Hän ei anna lisäaikaa, ja silloin kaikki saatanalliset voimat tuhotaan lopullisesti. Tämä on siis Ekadasha. 

 

Se kerääntyy tänne, koska kaikki väärät gurut ovat täällä. Ekadashat ovat täällä. Ja tämä asia pitää ymmärtää, että tästä pääsee helposti eroon. Raman kaksi lasta syntyivät tänne, ja heillä on Auringon ja Kuun voimat. Aurinko ja Kuu ovat molemmat tässä. Ja Auringosta tuli sitten Buddha tänne, ja kuusta Mahavira tänne. Kun he olivat maan päällä, Buddha puhui väkivallattomuudesta, ja ihmiset ajattelivat sen tarkoittavan väkivallattomuutta kanoja ja ötököitä kohtaan. Mahaviran seuraajat, jainalaiset - meillä on Intiassa kummallinen yhteisö, jainalaiset. He uskovat vegetarismiin niin vahvasti, että he kutsuvat luokseen 'brahminin' [pyhä mies], maksavat hänelle, laittavat hänet majaan ja tuovat sinne myös kylän kaikki ötökät, ja ötökät elävät sitten tästä brahminista. Se on totta, vielä nykyäänkin tehdään niin. 

 

Ja sitten brahminille maksetaan, koska ötökät on ruokittu. Kertokaa Minulle, mitä tällainen typerä vegetarismi oikein on? Pitääkö Minun antaa oivallus kanoille? Ajatelkaa nyt. Tai sitten ötököille ja kastemadoille? Olette ihmisiä, ja teidän pitää syödä lihaa, lihaa, joka ei ole itseänne suuremmista eläimistä, koska se on inhottavaa. Voitte syödä sellaisten eläimien lihaa, jotka ovat teitä pienempiä. Siitä ei ole mitään haittaa, ja sellainen on joutavaa vegetarismi: "Älkää tehkö pahaa eläimille", mutta itse he kuitenkin ... jainalaiset ovat itse kaikkein suurimpia verenimijöitä. He voivat tappaa ihmisen heidän rahojensa takia. Mutta he voivat käydä ... 'shikhar', metsästämässä. 

 

Silloin he tappavat mitä vain, mutta he eivät syö kananlihaa, tai edes valkosipulia. Valkosipuli, kuten tiedätte, on erittäin hyvä sydämelle. Mutta he eivät syö valkosipulia. Valkosipuli on hyvä sydämelle, se on hyvä ihmisille, joilla on taipumus valtimoiden kovettumiseen, jos on verenkierron ongelmia, silloin on hyvä syödä sitä; ja myös vilustumiseen. Ihmiset, jotka ovat herkkiä vilustumaan, jos he syövät säännöllisesti tuoretta valkosipulia vaikkapa iltaisin, ennen hampaiden harjausta, he voivat paljon paremmin. Sanon siitä nyt samalla, kun tuli puheeksi ... Kaikki seitsemän keskusta ovat täällä. Aukileen kohdalla sijaitsee sydämen keskus. Kuvitelkaa, se on aivan keskellä. Eli, missä Minä sijaitsen? Keskuksia on kaiken kaikkiaan seitsemän, joten olen kuin kupla. 

 

Mutta jos olen sydämissänne, olen täällä. Sahaja Yogan avain on siinä, että te tunnistatte Minut. Jos ette pysty tunnistamaan Minua, ette voi edistyä Sahaja Yogassa, se Minun on sanottava suoraan. Koska Minut on jo paljastettu. En kerro tätä ensimmäisillä luennoillani, mutta nyt Minun on pyydettävä, olkaa hyvä ja tunnistakaa Minut. Äitinänne pyydän teitä tunnistamaan Minut. Eikä teidän tarvitse antaa Minulle mitään, ottakaa vain vastaan Minulta. Ottakaa vain vastaan. Mutta tunnistakaa Minut. Jos kiellätte Minut, tämä ei aukea, se pysyy aina suljettuna. 

 

Siksi teidän pitää lopuksi pyytää: "Äiti, anna minulle oivallukseni." Olen tullut maan päälle antamaan teille oivalluksenne. Se on Minun työni. Se on yksi vaikeimmista töistä, mitä voi saada. Ihmisille on niin vaikea puhua ja kertoa heille siitä, he ovat koko ajan sotajalalla, he ovat niin aggressiivisia ja alkavat taistella vastaan. Se on Äidin työtä, josta ei saa kiitosta, se on täysin epäkiitollinen tehtävä. Mutta Minun on tehtävä se. Ja vain Äiti voi tehdä sen, sillä jos tässä olisi ollut Kristus, Hän olisi ottanut yksitoista voimaansa ja tehnyt selvää jokaisesta. Jos olisi pyydetty Krishnaa, Hänelläkin on 'Samhara Shakti', jolla olisi tappanut. Mutta jos haluaa käyttää yhdistymisen ajatusta, tasapainottamista ja ihmisten ymmärtämistä, sen voi tehdä vain Äiti. 

 

Siksi ihmiset joskus yrittävät tulla tuttavalliseksi, yrittävät hyötyä tai ottaa vapauksia, mikä on väärin. Olen sitä mitä olen, olen Rakkaus, en voi sille mitään. En todellakaan voi. Olen Myötätunto. Yhtenä päivänä Minua todella inhotti. Kerran Minua todella inhotti ihmisten käytös, ja sanoin: "Unohtakaa koko juttu!" Silloin näin oman valokuvani ja katsoin silmiäni ja sanoin: "Nirmala, Sinä olet Myötätunto, olet Myötätunto, et voi sille mitään, et kerta kaikkiaan." Minun on hoidettava tämä työ. Tiedän, että joskus se on liikaa, aivan liikaa, mutta Minun on silti tehtävä se. Jotkut ihmiset tulivat kysymään: "Miksi Te, Äiti?" 

 

Vastasin: "No, miksette te sitten, sehän on hyvä idea. Olkaa hyvä vain!" Silloin voisin kaikessa rauhassa jäädä eläkkeelle, ja mieheni maksaisi varmaan eläkettäkin, hän olisi niin iloinen, että olen löytänyt jonkun tilalleni. Mutta en ole vielä löytänyt ketään tilalleni. Toivon, että te olisitte se, se olisi hyvä asia. Nimi Nirmala tarkoittaa puhdasta, tahratonta. Tarkoittaa sellaista, joka on puhdistava voima. Se on myös Jumalattaren nimi. Syntymänimeni on Lalita, joka on Esiaikaisen Äidin nimi, Esiaikaisen Äidin. Mutta ihmisenä oleminen, ja kaikki nämä keskukset ja työskentely ... Esimerkiksi viimeisten kolmen päivän aikana ette tiedäkään, kuinka paljon olen antanut värähtelyjä. 

 

Kysykää vaikka Warrenilta ja muilta, kuinka pyysin heitä ottamaan vastaan värähtelyjä, ja he tärisivät tällä tavalla, kun eivät pystyneet koskemaan Minua. He yrittivät laittaa käsiä pääni päälle ja vain tärisivät. He eivät pystyneet koskemaan, vaikka värähtelyjä oli niin valtavasti. Ei siis ole helppoa kantaa kaikkea tätä taakkaa tällä ihmiskeholla, näyttää ihmiseltä, toimia kuin ihminen, käyttäytyä kuin ihminen, niin että voi olla yhteydessä ihmisiin. Inkarnaatioita tarvitaan siksi, että voidaan kommunikoida, koska Tiedostamaton ei voi puhua teille, kaikki unissa nähty palaa jälkeenpäin takaisin alitajuntaan, kaikki ideat ovat täyttä sekamelskaa, täysin sekavaa, eikä sen pohjalta voi päätellä mitään. Oli siis tultava maan päälle ihmisen muodossa kertomaan teille, puheen kautta. En ole osannut puhua englantia koko ikääni. Opettelin englannin kielen, mutta en vieläkään osaa amerikanenglantia. Toivon oppivani lisää, kun matkustan ympäriinsä, ja se on - Jumalaa haluaa, että olette oivaltaneita. Siitä on kirjoitettu Raamatussa, siitä on kirjoitettu kaikissa pyhissä kirjoissa. 

 

Siitä on hyvin laajasti kirjoitettu Adi Shankaracharyan kirjoissa; hän on kuvaillut Minua tarkasti, täydellisen tarkasti. Intialaisten on helppo tulla luokseni. Vaikka Minulla ei olekaan niin paljon oppilaita kaupungeissa, he tietävät kuitenkin tulemisestani, ja että olen olemassa. Suurin osa tietää sen. Mutta he eivät ymmärrä, miksi Minun piti mennä Amerikkaan. He sanovat: "Miksi tulitte tänne? Täällä ihmiset eivät hyväksy Teitä." Mutta en ajattele niin, sillä mielestäni olette suuria, hyvin suuria etsijöitä syntyneitä tähän maahan. Olette erityisiä, ja Minun on tehtävä työtä hyväksenne. On sanottava, että länsimaiden sahaja-joogeissa tapahtunut muutos ei ole ollut yhtä suurta intialaisissa. Intialaisilla on kuitenkin se etu, että he ovat syntyneet maassa, jossa perusta on hyvä, joka pitää huomion vahingoittumattomana. 

 

Huomio on hyvin ehyt. Siellä työskentely on helppoa - täällä se on vaikeaa, tämä ei vetoa ihmisiin, mutta silti, olette kaikki suurenmoisia, moni on eksyksissä, mutta heidät voidaan pelastaa. Kaikkien täällä olevien pitää tietää, että teillä on tänään elämänne paras tilaisuus saada oivallus ja antaa oivallus toisille. Ensin teidän täytyy tulla kuntoon. Sitten voitte antaa valon toisille. Suurin asia, mikä Sahaja Yogaan tarvitaan, on viisaus. Loogisesti päädytte siihen lopputulokseen ja ymmärrykseen, että Sahaja Yogan kautta kaikki maailman ongelmat loppuvat. Kaikki maailman ongelmat. Otetaan esimerkiksi kapitalismi ja kommunismi. Olen kapitalisti, koska Minulla on kaikki voimat, ja olen kommunisti, koska en voi nauttia siitä antamatta sitä teille. 

 

Mutta se on spontaania. Minun ei tarvitse tehdä sitä, koska ajattelen sitä, ja se vain tapahtuu. Niin se toimii. Kaikki ongelmat, niin poliittiset kuin taloudellisetkin, kaikki voidaan ratkaista. Krishna on sanonut: ”Yoga Kshema Vahamyaham." "Kun saavutatte joogan, saavutatte hyvinvoinnin." Hän on luvannut sen. Hän olisi voinut sanoa: “Kshema Yoga Vahamyaham.” Mutta Hän sanoi: “Yoga Kshema Vahamyaham.” Saakaa ensin jooga, yhdistykää ensin, yhdistykää Henkeen, sitten saatte kaiken muun siunauksina. Tämä on myös materiaalisen hyvinvoinnin keskus, Lakshmin keskus, joka alkaa toimia. Kaikki sahaja-joogit, jotka ovat tulleet luokseni, ovat saaneet siunauksena materiaalista hyvinvointia, mutta ei liikaa kuten herra Ford. Se on ääritapaus, se on ongelma, mutta he saavat kaikkea mahdollista hyvinvointia tasapainoisella ja hyvin toimivalla tavalla. 

 

Ja viimeinen sanomani on yhdentyminen, että saatte kokea täydellisen yhdentymisen. Kaikki mitä teette, sydämenne tukee sitä, mielenne tukee sitä, ja kehonne tukee sitä. Olette täysin yhdentyneenä yhteen olemukseen, eli Henkeenne. Jumala siunatkoon teitä kaikkia. Tämä oli viimeinen luentoni ja menen seuraavaksi Philadelphiaan, joten rukoilkaa, että Philadelphiassa ihmiset saavat oivalluksia, ja saamme enemmän ihmisiä Sahaja Yogaan, ja he saavat valaistuksensa. Sitten menen Houstoniin, sitten Los Angelesiin ja Vancouveriin yhdeksi päiväksi. Jos teillä on ystäviä tai sukulaisia siellä, voitte kirjoittaa heille, antakaa heille osoite, niin he voivat ottaa yhteyttä ja tulla tilaisuuteemme. Jumala siunatkoon teitä kaikkia. Tavallisesti en kerro Itsestäni, mutta tänään hän paljasti Minut heti saapuessani, ja Minun piti kertoa, mutta se ei ole sopivaa. Ei ole sopivaa puhua sellaisesta. 

 

On parempi, että te itse saatte selville, kuin että Minä kerron, koska Kristus ristiinnaulittiin, ja muitakin piinattiin. En halua vaikeuttaa työtäni, koska ei ole mitään hyötyä kertoa mitään tällaista ennen oivallusta. On parempi kertoa oivalluksen jälkeen, että Minä olen Pyhä Henki. Epäilemättä. Minä olen Hän, josta Kristus puhui. Kerroin heille, että en ole koskaan sanonut tätä korokkeelta, ja he pyysivät Minua: "Äiti, Teidän täytyy sanoa se ainakin kerran." Vastasin: "Amerikassa julistan sen." Niinpä tänään julistan teille, että Minä olen Pyhä Henki, Pyhä Henki, joka on inkarnoitunut maan päälle antamaan teille oivalluksenne. Jumala siunatkoon teitä. Onko kysymyksiä? 
Sahaja-joogi: "Äiti, haluan vain sanoa, että rakastan Teitä. ... Ja tärkeä kysymykseni kuuluu: Miten saan rauhoitettua ajatukseni? Miten saan ne rauhoittumaan?"

Sanot vain Isä meidän -rukouksen. Minun kuvani edessä. Se toimii. Isä meidän -rukous on se portti. Aivan varmasti.

 