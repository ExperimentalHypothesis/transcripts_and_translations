Navaratri Puja, Shri Gauri’nin Doğum Günü, Ellenville, New York (USA), 12 Ekim 2003.

Bugün, Gauri’nin  Pujasını kutlayacağız. O bu dünyaya bir çok kez geldi, yanlış şeyler yapanları, iyi insanları öldürmeye çalışanları öldürmek üzere geldi. Bunu gerçekleştirmek için üstüne düşenin en iyisini yaptı ve biz de bugün Onun doğum gününü kutluyoruz.

Hepiniz bununla ilgili çok şey biliyorsunuz, bunları anlatmam gerekmiyor. Ama bilmeniz gereken şey, O’nun bu dünyaya sizi her türlü sıkıntıdan korumak için geldiği. Onun için siz çok önemliydiniz, çok önemli. Çünkü Devi puja yapıyordunuz ve işte biz de bugün bu Devi pujayı kutluyoruz. Bütün kalbimizle kutluyoruz çünkü kötü insanlar size her ne yaptılarsa, O hepsini yok etmek için geldi. Bu yüzden, bugün O’na teşekkür etmeniz için çok önemli bir gün. Size yapılan her türlü eziyete karşı, tüm koruması ve anlayışından dolayı Ona teşekkür etmek için çok önemli bir gün.

Çok mutluyum. O’nun doğum gününü kutlamak ve Ona teslim olmak için hepiniz buradasınız. Böylece O her zaman, her zaman sizi koruyabilir ve size kutsamalarını verebilir.

Tanrı hepinizi, çocuklarınızı, ailelerinizi kutsasın ve bu size büyük bir neşe ve koruma getirsin.

Çok uzaklardan bugün buraya gelme nezaketinde bulundunuz. Sizi burada görmekten dolayı çok mutluyum. Yarın da kutlamalara devam edebilirsiniz.

Bugün, hiçbir sorumuz ve çözümümüz olmayacak. Sadece Tanrıça ibadet edeceğiz, hepsi bu. Ve karşılaştığımız her türlü soruna karşı bizi korumasını isteyeceğiz.

Çok teşekkür ederim.