Talk of the Evening Eve of Diwali. Noida (India), 10 November 2007.

Καλό Ντιβάλι! 

Εύχομαι σε όλους ένα πολύ χαρούμενο Ντιβάλι! Έχετε δει αυτά τα διαφορετικά είδη χορού και πρέπει να καταλάβετε ένα πράγμα απ' αυτούς: ότι όποιος και να τους έχει γράψει ή να τους έχει πει, όλοι λένε το ίδιο πράγμα. Το πιο σημαντικό πράγμα που είπαν, ήταν ότι το Παραμάτμα είναι Ένα. Είχαν ενσαρκωθεί με διαφορετικές μορφές, ως διαφορετικά Αβατάρς, αλλά το Παραμάτμα είναι ένα. Δεν υπήρχαν φιλονικίες μεταξύ τους. Ήρθαν σε αυτό τον κόσμο για την καταστροφή του κακού και για να σκοτώσουν τους κακούς ανθρώπους και αυτό είναι κάτι που συμβαίνει τώρα. Βλέπω παντού, αυτοί οι κακοί άνθρωποι να εκτίθενται. Αυτό είναι και το δικό σας χρέος: να φροντίσετε, ώστε όλοι αυτοί που είναι κακοί, που δουλεύουν ενάντια στο Παραμάτμα και που είναι έτοιμοι να κάνουν τα πάντα για να κερδίσουν χρήματα, όλοι τους να πάνε στην Κόλαση. Δεν ξέρουμε πόσες Κολάσεις υπάρχουν! Το μέρος όπου κάθεστε όλοι τώρα, είναι πάρα πολύ μακριά από την Κόλαση. 

Δεν έχει καμία απολύτως σχέση με την Κόλαση. Αλλά ακόμα και αν βρίσκεστε εδώ, αν διαπράττετε ανίερες πράξεις, αν κάνετε λάθος πράγματα, τότε και εσείς μπορείτε να πάτε στην Κόλαση. Υπάρχουν πολλοί τύποι Κολάσεων και η μεταφορά σας εκεί μπορεί να κανονιστεί πολύ εύκολα, επειδή εκείνοι που πηγαίνουν εκεί, δεν ξέρουν καν που πηγαίνουν. Αυτοί που μένουν πίσω, πάνε στον Παράδεισο. Κανένας σε αυτή τη γήινη κατοικία δεν διανοείται ότι μπορεί να πάει στην Κόλαση. ΟΙ λανθασμένες πράξεις μπορούν να μας προσγειώσουν στην Κόλαση. Το μήνυμα του Ντιβάλι είναι ότι όπως οι λάμπες ανάβουν εξωτερικά, έτσι και εσείς, πρέπει να φωτιστείτε εσωτερικά. Σ' αυτόν το σκοτεινό κόσμο, εσείς είστε τα φώτα, εσείς είστε οι λάμπες και πρέπει να δώσετε το φως. Αλλά, αν δεν είστε επαρκώς φωτισμένοι εσωτερικά, τότε πώς μπορείτε να εκπέμψετε φως; Συνειδητοποιήστε το. Πρώτα απ' όλα, εσείς οι Σαχάτζα Γιόγκις, θα πρέπει να φωτιστείτε κατάλληλα εσωτερικά και ίσως αυτός να είναι ο μοναδικός σκοπός που ήρθαμε σ' αυτό τον κόσμο. 

Μέχρι να έρθει ο Ιησούς Χριστός, δεν είχε μιλήσει κανείς γι' αυτό. Αυτός ήρθε στο Άγκνια τσάκρα και έδειξε ότι δεν είχε καθόλου Εγώ. Ήταν ο Υιός του Παντοδύναμου Θεού και παρόλα αυτά, δεν είχε Εγώ. Οι άνθρωποι που είχαν έλθει πριν από Αυτόν, αποκάλυψαν λίγα πράγματα, αλλά μόνο ο Χριστός ήθελε να καθαριστεί το Άγκνια τσάκρα μας. Αυτό το Άγκνια τσάκρα φαίνεται ότι είναι πολύ μπλοκαρισμένο στο Δελχί. Ποιος είναι ο λόγος γι' αυτό; Οι Άγγλοι που έζησαν εδώ, μας δίδαξαν πως να είμαστε εγωιστές. Αυτό είναι αρκετά ευδιάκριτο στην ομιλία και στη συμπεριφορά σας. Έχουμε δει και εκείνες τις μέρες, όταν η χώρα μας δεν ήταν ανεξάρτητη. Αλλά τώρα εσείς, έχετε απελευθερωθεί. Τώρα είμαστε ανεξάρτητοι. 

Και τι είναι το Σβατάντρα; To να γνωρίζεις το Σβα - τον εαυτό σου και όποιος έχει τη γνώση του Σβα, την Αυτογνωσία, τότε έχει επίσης τη γνώση του Τάντρα, που είναι όργανο του Σβα, του εαυτού. Μέσω της Σαχάτζα Γιόγκα έχετε γνωρίσει τον εαυτό σας και ξέρετε ότι είστε το Τάντρα, το όργανο, και ότι πρέπει να ακολουθήσετε το μονοπάτι της Αυτογνωσίας. Είναι φανερό ότι υπάρχει μεγάλη ανάπτυξη στο Δελχί. Έξω από το Δελχί επίσης, υπάρχει μεγάλη ανάπτυξη. Όλοι σας ξέρετε ποιο είναι το πρόβλημα με τους ανθρώπους εδώ. Δεν χρειάζεται να σας το πω. Αλλά τώρα έχετε γίνει ανεξάρτητοι, οπότε πρέπει να δείτε ότι δεν έχετε αυτά τα προβλήματα. Το πρώτο πρόβλημα είναι ότι το Άγκνια τσάκρα σας μπλοκάρει. Ο Χριστός σταυρώθηκε και πέθανε, αλλά ακόμα δεν έχουμε μάθει απ' αυτό. Αντιθέτως, οι άνθρωποι από τις χριστιανικές χώρες είναι πολύ εγωιστές και έχουν επηρεάσει και εμάς επίσης. 

Αλλά το χειρότερο εδώ, είναι ότι δεν έχουμε ακόμα αναγνωρίσει ο ένας τον άλλον. Υπάρχουν μάχες και φιλονικίες παντού. Υπάρχουν ατελείωτοι καβγάδες, δεν υπάρχει καθαρότητα μυαλού. Πρώτα απ' όλα πρέπει να εξαγνίσουμε το μυαλό μας. Με τη Σαχάτζα Γιόγκα, όλα είναι δυνατά. Μπορεί να οδηγήσει τους ανθρώπους σε τόσο μεγάλα ύψη. Δεν είναι απαραίτητο κανείς να πάει να καθίσει στα Ιμαλάϊα. Μπορείτε να το κάνετε εδώ, στην πόλη του Δελχί. Αλλά αν κοιτάξετε τριγύρω, θα δείτε παντού εγωιστές ανθρώπους που το Άγκνια τσάκρα τους είναι πολύ σοβαρά μπλοκαρισμένο. Γι' αυτό, είναι πολύ δύσκολο. 

Τώρα, ο Θεός έχει στείλει κάτι καινούριο και αυτό είναι ο ΚΑΡΚΙΝΟΣ. Αν πάθετε καρκίνο και το Άγκνια τσάκρα σας δεν είναι καθαρό, τότε δεν μπορεί να θεραπευθείτε και ύστερα μια μεγάλη τραγωδία θα λάβει χώρα. Κάποιος που έχει καρκίνο, θα πρέπει να αφοσιωθεί στη Σαχάτζα Γιόγκα και να καθαρίσει το Εγώ μέσα του. Όπου υπάρχει Κυβέρνηση, εκεί οι άνθρωποι είναι πολύ εγωιστές. Έχουμε τόσους πολλούς δημόσιους υπάλληλους εδώ και όλοι τους, έχουν αρκετό Εγώ μέσα τους. Οι άνθρωποι που έρχονται απ' έξω, έχουν πολύ περισσότερο Εγώ απ' αυτούς και το χειρότερο είναι ότι όλοι πίνουν οινοπνευματώδη ποτά. Απλά σκεφτείτε το, ονομάζουν τους εαυτούς τους Χριστιανούς και όλοι πίνουν. Πίνοντας οινοπνευματώδη ποτά, στρέφεστε ενάντια στον εαυτό σας. Απειθαρχείτε στο Άγκνια τσάκρα σας. Δεν υπακούτε σε αυτό. 

Το άτομο που το Άγκνια του είναι καθαρό, δεν μπορεί να πιει, δεν μπορεί ποτέ να πιει. Όπου και να κοιτάξετε, οι άνθρωποι πίνουν οινοπνευματώδη ποτά και δεν έχουν τρόπο να το κόψουν. Επειδή όταν ανακαλύπτουν ότι δεν μπορούν να το κόψουν, συνεχίζουν να πίνουν από τη στενοχώρια τους γι' αυτό. Έτσι, οι εξαρτήσεις κάθε είδους, μας οδηγούν στη σκλαβιά, Κάθε είδους εξάρτηση! Εδώ, υπάρχει εξάρτηση στο πάαν και θα του προσθέσουν και καπνό. Ο Θεός σας δημιούργησε με τόσο πολλή στοργή και φρόντισε να γεννηθείτε σε αυτή τη χώρα, ώστε να μπορέσετε να γίνετε ξεχωριστοί από τον υπόλοιπο κόσμο. Μπορείτε να γίνετε έτσι. Οι Ινδοί είναι έτσι. Αλλά τελευταία, βρίσκω ότι υπάρχουν δύο σοβαρές ασθένειες. Τρώνε λεφτά αντί για φαγητό. 

Οι δρόμοι από τους οποίους ήρθαμε, δεν υπήρχαν νωρίτερα, αλλά με πλήγωσε που είδα ότι οι δρόμοι είναι σε τέτοια κακή κατάσταση, που κανένας δεν μπορεί να πιστέψει ότι είναι καινούριοι. Μόνο οι Ινδοί κάνουν τέτοια πράγματα. Δεν έχω δει τόσο ξεδιάντροπους ανθρώπους σε ολόκληρο τον κόσμο, να κάνουν τέτοια πράγματα. Και δεν χρειάζεται να είναι έτσι. Εδώ όποια στιγμή, όποιος έχει τη δύναμη, μπορεί να κάνει κάτι τέτοιο. Πρώτα απ' όλα, πρέπει να πάρουμε μια απόφαση σήμερα, ότι πρέπει να καθαρίσουμε το Άγκνια τσάκρα μας. Το μεγαλύτερο ζήτημα σχετικά με το Άγκνια είναι ότι νομίζουμε ότι είμαστε πολύ ανώτεροι. Και αρχίζουμε να νομίζουμε ότι μπορούμε να εξουσιάζουμε όλο τον κόσμο και ότι μπορούμε να διορθώσουμε τον κόσμο. Όταν εσείς οι ίδιοι δεν είστε σωστοί, πώς μπορείτε να διορθώσετε αυτό τον κόσμο; Τώρα, πρέπει να έχετε δει πολλούς ανθρώπους που πιστεύουν ότι είναι πολύ σπουδαίοι, αλλά κάνουν πολλά λανθασμένα πράγματα. Σε αυτή τη χώρα, οι άνθρωποι παίρνουν πολλά λεφτά. 

Πείτε μου, πώς θα μας συγχωρήσει ο Θεός γι' αυτό; Οι μεγαλύτερες από όλες τις αμαρτίες, είναι η κλεψιά και η διαφθορά. Το άτομο που διαπράττει τέτοιου είδους αμαρτίες, Ό,τι και αν προσπαθήσει, μπορεί να κάνει πούτζες, να ψάλλει μάντρας, να διαβάσει ναμάζ, να επικαλείται τον Αλλάχ, οτιδήποτε, με κανέναν τρόπο δεν θα επωφεληθεί. Έτσι, σήμερα, είναι μια Νέα χρονιά για σας. Εύχομαι σε όλους σας και θέλω όλοι σας να πάρετε μια απόφαση: «Από εδώκαι στο εξής, δεν θα πω ψέματα, δεν θα πω ποτέ ψέματα». Οι Ινδοί είναι παγκοσμίου φήμης ψεύτες. Δεν ξέρω πως, αλλά η χώρα μας φέρει τη στάμπα της ανεντιμότητας. Μεγάλοι άγιοι και προφήτες έχουν γεννηθεί εδώ. Εδώ, που γεννήθηκαν τόσο πολλοί Σούφις, πώς μπορούν οι άνθρωποι να ψεύδονται σ' ένα μέρος σαν αυτό; Έτσι σήμερα, πρέπει να υποσχεθείτε, ότι δεν θα πείτε ποτέ ψέματα, όποιες και αν είναι οι συνέπειες. Για αυτό, χρειάζεται να έχετε κουράγιο. Τώρα που έχετε Αυτογνωσία, πόσο περισσότερο κουράγιο χρειάζεται; Όπως έχει η κατάσταση, δεν μπορείτε να λέτε καθόλου ψέματα. 

Μόνο όταν γίνετε έτσι, θα μπορέσουν οι άνθρωποι να πιστέψουν ότι είστε πραγματικά ειλικρινείς άνθρωποι. Οπότε, οι Σαχάτζα Γιόγκις πρέπει να είναι ειλικρινείς. Όποιο και να είναι το επάγγελμά τους, ό,τι και αν κάνουν. Μπορεί κάποιος να κάνει επιστρώσεις δρόμων, μπορεί να είναι γιατρός και να θεραπεύει κόσμο. Αν παρόλα αυτά, λέτε ψέματα, τότε θα είναι κόλαση για σας. Επειδή πλέον είστε μεταμορφωμένοι. Τώρα, είστε αφυπνισμένοι. Έτσι, όταν οι αφυπνισμένοι άνθρωποι ψεύδονται, δεν μπορούν να επωφεληθούν καθόλου από την Αυτογνωσία τους. Όταν πηγαίνω στο εξωτερικό, ακούω συχνά τους ανθρώπους να λένε, ότι οι άνθρωποι της χώρας μας είναι απατεώνες, ψεύτες και διεφθαρμένοι και αισθάνομαι πολύ λυπημένη. Σήμερα, είναι πολύ ευοίωνη μέρα για σας. 

Σήμερα, ας πάρουμε όλοι μας απόφαση, ότι δεν θα πούμε ποτέ ψέματα, ό,τι και να γίνει. Εγώ η ίδια, είμαι γυναίκα και Ινδή. Δεν έχω πει ποτέ ψέμα. Με το να λέτε ψέματα, εσείς χάνετε. Θα καταστραφείτε αν κάνετε λανθασμένες πράξεις. Κάνοντας τέτοια πράγματα, μπορεί να κερδίζετε περισσότερα ή να κλέβετε περισσότερα, αλλά δεν μπορείτε να πάτε στον Παράδεισο, θα πάτε στην Κόλαση. Είναι πολύ σημαντικό να γνωρίζετε, ότι έχουμε πολύ κακή φήμη σε όλο τον υπόλοιπο κόσμο. Για ποιο λόγο να έχουμε κακή φήμη; Επειδή είμαστε τέτοιοι άνθρωποι! Όταν μάθετε ότι κάποιος είναι ψεύτης, συγκροτείστε μια επιτροπή και ερευνήστε το. Για παράδειγμα, αν ένας δρόμος έχει επιστρωθεί και δεν είναι αρκετά καλός, τότε ερευνήστε για το ποσόν που δαπανήθηκε για την επίστρωσή του, και τι έγινε με αυτό; Τα χρήματα που έβγαλαν από το έργο στο δρόμο, θα τα χρησιμοποιήσουν μόνο και μόνο για να πιούν, που είναι εχθρός μας! 

Γιατί θέλετε να κάνετε κάτι τέτοιο; Είστε όλοι πολύ ευκατάστατοι άνθρωποι. Έχω δει πολλές χώρες όπου υπάρχουν φτωχοί άνθρωποι, αλλά είναι πολύ τίμιοι. Έτσι, η τιμιότητα πρέπει να είναι η πρώτιστη ποιότητα σας. Σήμερα, πάρτε την απόφαση ότι, δεν θα είμαστε ποτέ ανέντιμοι από εδώ και στο εξής. Και δεν θα κάνουμε παρέα με ανέντιμους ανθρώπους και αν κάποιος είναι ανέντιμος θα τον εκθέσουμε. Έτσι έχει η κατάσταση, θα πουν οι άνθρωποι: «Μητέρα και στην Αστυνομία, έτσι είναι οι άνθρωποι και σε άλλα τμήματα επίσης έτσι είναι», αλλά είστε Σαχάτζα Γιόγκις. Εκείνοι που είναι Σαχάτζα Γιόγκις, δεν είναι τίποτα λιγότερο από κάποιον αστυνομικό ή κάποιο άτομο με εξουσία. Είναι όλοι τους δυνατοί. Αλλά όλες οι δυνάμεις είναι της Αλήθειας. Η φιλαλήθεια θα πρέπει να είναι παρούσα και είμαι πολύ χαρούμενη που πολλοί Σαχάτζα Γιόγκις είναι φιλαλήθεις, αλλά χρειαζόμαστε ακόμα πολλούς τέτοιους Σαχάτζα Γιόγκις. 

Η φιλαλήθεια πρέπει να είναι παρούσα, διαφορετικά το Άγκνια τσάκρα σας δεν θα καθαριστεί. Το Άγκνια είναι εκεί που κατοικεί το Εγώ. Όταν ένα άτομο γίνεται εγωιστής, τότε διαπράττει κάθε είδους λάθος, κριτικάρει, κάνει κακό, διαφθείρεται. Όλοι αυτοί οι άνθρωποι θα πάνε στην Κόλαση. Θέλω να σας το πω πολύ καθαρά, ότι δεν πρέπει να διαφθείρεστε. Δεν πεθαίνετε. Τι έχετε πετύχει με το να κερδίζετε περισσότερα; Τι πετυχαίνετε; Μπορεί να είχατε λίγα περισσότερα φώτα, να είχατε μερικές περισσότερες γυναίκες, τι περισσότερο απ' αυτό; Ποια θα είναι η κατάστασή σας, όταν πάτε στην Κόλαση; Μιλώ για όλα αυτά σήμερα, τη μέρα του Ντιβάλι επειδή στο Ντιβάλι εορτάστηκε η επανένωση της Σίτατζι με τον Ράμα. Αφού αγκαλιάσουμε την αγνότητα, δεν είμαστε πλέον σκλάβοι. Είμαστε σκλάβοι του εαυτού μας και όχι σκλάβοι των άλλων. Δε πρέπει να ψευδόμαστε για κανένα λόγο. 

Έχω ζήσει στο Δελχί για πολύ καιρό και είμαι πραγματικά έκπληκτη για το πόσο πολύ ψεύδονται. Δεν φοβούνται καθόλου να πουν ψέματα Λέγοντας φανερά ψέματα, μπορεί να ωφεληθούν εδώ, ίσως κερδίσουν περισσότερα χρήματα, αλλά δεν ξέρουν ότι δεν θα πάνε στο Παράδεισο. Θέλω οι Σαχάτζα Γιόγκις να υποσχεθούν ότι, ούτε θα ψεύδονται, ούτε θα υποστηρίζουν ανθρώπους που ψεύδονται. Ο κόσμος λέει ότι η χώρα μας είναι πολύ διεφθαρμένη. Όντως, έχω πάει σε μακρινά μέρη και έχω δει ότι οι Ρώσοι είναι οι καλύτεροι. Οι μισοί είναι σαν Σαχάτζα Γιόγκις και υπάρχουν επίσης και πολλοί Σαχάτζα Γιόγκις. Αυτό το χρόνο δεν μπόρεσα να πάω στη Ρωσία, του χρόνου όμως θα πάω οπωσδήποτε. Αυτό σημαίνει ότι δεν μπορέσαμε να εφαρμόσουμε καλά τη δημοκρατία και θα έπρεπε να ήμασταν κομμουνιστές. Δεν υπάρχουν περιπτώσεις κλοπής εκεί, ούτε ψέματα και ο καθένας αγαπάει τον άλλο. Με σέβονται πάρα πολύ. 

Πρέπει να καταλάβουμε προς τα πού πηγαίνουμε. Μέχρι πού θα φτάσουμε για να κερδίσουμε περισσότερα χρήματα; Τι θα καταφέρουμε να κερδίσουμε έτσι; Η τιμιότητα πρέπει να είναι η πρώτη και κύρια ποιότητα μέσα σας. Η ανεντιμότητά σας θα δημιουργήσει προβλήματα στους ανθρώπους σας. Ο κόσμος λέει ότι οι Ινδοί είναι ανέντιμοι. Ντρέπομαι που το ακούω αυτό. Τόσοι πολλοί μεγάλοι άγιοι ενσαρκώθηκαν εδώ, τόσοι πολλοί προφήτες υπήρξαν εδώ, και οι άνθρωποι αυτής τη χώρας είναι μεγάλοι κλέφτες, που κλέβουν και κριτικάρουν . Το Άγκνια σας, τα φοβόταν όλα αυτά από την αρχή. Θέλουν να κάνουν πολλά λεφτά: στο τέλος, όλοι αυτοί οι πλούσιοι θα πάνε στην Κόλαση. Σε αυτή τη μέρα του Ντιβάλι, θέλω να πω σε όλους σας, ότι το νόημα του Ντιβάλι είναι ότι η Κόλαση είναι γεμάτη από σκοτάδι και εσείς όλοι είστε φωτισμένοι. Υποτίθεται ότι πρέπει να πολεμάτε οπουδήποτε υπάρχει σκοτάδι και να τους κάνετε τους ανθρώπους να καταλάβουν ότι κάνουν λάθη. 

Κάνοντας το αυτό, η χώρα μας θα βελτιωθεί και είναι κάτι που πρέπει να κάνετε. Κάνουμε Πούτζες και τελετουργικά, αλλά η Σάκτι (η θεϊκή δύναμη) που υπάρχει μέσα μας είναι εδώ για να αντιτίθεται σε οτιδήποτε δεν είναι αληθινό. Πολλοί άνθρωποι δεν γνωρίζουν ότι το να βγάζουν χρήματα είναι αρρώστια. Θα πάνε κατευθείαν στην Κόλαση. Σας τα λέω όλα αυτά, επειδή κανένας δεν τα έχει ξανά πει έτσι. Σε αυτή τη μέρα του Ντιβάλι, σας λέω, ότι θα ανάψουμε τις λάμπες και θα γιορτάσουμε τη χαρά στην καρδιά μας. Έτσι, θα μπορέσουμε να δούμε τι είδους άνθρωπος είναι κάποιος. Είναι κάποιος που κλέβει; Από τώρα, μπορώ να δω ανθρώπους να πολεμούν μεταξύ τους. Οι διαμάχες μεταξύ Ινδουιστών και Μουσουλμάνων έχουν πάψει, αλλά έχουν αρχίσει διαμάχες με άλλους. Δεύτερον, είμαστε και καβγατζήδες. 

Τουλάχιστον, στις άλλες χώρες δεν υπάρχουν τόσες πολλές θρησκείες όσες έχουμε εμείς. Έτσι, όποτε έχουμε την ευκαιρία, αρχίζουμε να καβγαδίζουμε. Ο καβγάς είναι η προτεραιότητά μας. Καβγαδίζουν οι σύζυγοι μεταξύ τους και μετά με τα παιδιά τους. Και αν έχουν και κάποιον άλλο, καβγαδίζουν και μαζί του. Τι είναι η Σαχάτζα Γιόγκα; Η Σαχάτζα Γιόγκα είναι αγάπη, μόνο αγάπη. Ας αφυπνίσουμε τη δύναμη της αγάπης που υπάρχει μέσα μας. Σήμερα είναι μια πολύ ευοίωνη μέρα και πρέπει να ανάψουμε το φως στην καρδιά μας και να αποφασίσουμε ότι μπορεί να πεθάνουμε, αλλά ποτέ δεν θα πούμε ψέματα. Είχαμε τόσους σπουδαίους ανθρώπους εδώ, αλλά παρόλα αυτά, οι Ινδοί έχουν πολύ κακή φήμη σε όλο τον κόσμο ως ανέντιμοι. Παρόλο που δεν έχω δει ποτέ τέτοιους, όποτε το ακούω νιώθω μεγάλη λύπη. 

Η Ινδία είναι ένα τόσο ιερό μέρος, όπου τόσο μεγάλοι άγιοι έχουν γεννηθεί, κάτι που δεν έχει συμβεί πουθενά αλλού. Επίσης οι Σούφις γεννήθηκαν εδώ. Τόσοι σπουδαίοι άγιοι γεννήθηκαν εδώ, στην Ινδία. Καμία άλλη χώρα δεν είχε τόσους αγίους όσο η Ινδία. Μπορεί να υπήρχαν μερικοί αλλού. Στην Ινδία, όμως, υπήρξαν μεγάλοι άγιοι που οτιδήποτε δίδαξαν, οι άνθρωποι το εγκατέλειψαν. Έχουμε γίνει διαβόητοι κλέφτες. Όποιος κλέβει, δεν μπορεί ποτέ να πάει στον Παράδεισο. Ανάλογα με το χρόνο ζωής που ζείτε εδώ, θα πρέπει να περάσετε χίλιες φορές περισσότερο χρόνο στην Κόλαση. Σήμερα μιλάω για την Κόλαση, επειδή Κόλαση σημαίνει σκοτάδι και βλέπουμε παντού γύρω μας τα μάγια του σκότους, αυτή της κόλασης. 

Οπότε, με τα φώτα σας αναμμένα, δείτε ποιοι είναι στην Κόλαση. Υποστηρίζετε την Κυβέρνηση, αποκαλύπτοντας την ατιμία. Μπορεί να έχετε μια μικρή ή μεγάλη θέση, αλλά και πάλι πρέπει να αποκαλύπτετε αυτούς που είναι ανέντιμοι. Πιάστε τους κλέφτες, πιάστε τους ανέντιμους. Έχετε πάρει δυνάμεις, για ποιο λόγο; Για ποιο λόγο έχετε αφυπνισθεί; Πήρατε τη φώτιση. Βλέπετε τον εαυτό σας στο φως της. Δεν έχετε δει τίποτα στο σκοτάδι, αλλά δείτε με το φως σας, ποιοι είστε, και τι θα καταφέρετε με τα ψέματα; Είμαστε οικογενειάρχες, δεν λέμε ποτέ μα ποτέ ψέματα, δεν μπορούμε καν να πούμε ψέματα. Όποτε προκύπτει μια ευκαιρία να πείτε ψέματα, Να μην ξεχνάτε ότι έχετε δυνάμεις, ότι είστε τα φώτα. Βλέπετε, είστε το φως μέσα σε αυτό το σκοτάδι και πρέπει να κρατάτε τα φώτα ανάμενα. Πρέπει να βάλουμε τέλος σε αυτό το σκοτάδι. 

Έχουμε την κακή φήμη ότι είμαστε ανέντιμοι. Δεν υπάρχει τόσο σπουδαία χώρα όσο η δικιά μας, όμως είναι τόσο λυπηρό που ξέρω, ότι οι άλλοι άνθρωποι μας έχουν παρεξηγήσει. Δεν είναι γνωστό τι πετυχαίνουν τέτοιοι άνθρωποι με την ανεντιμότητά τους. Αυτό που θα πάρουν θα είναι τρομερό. Κάνεις δεν θα γλυτώσει. Όποιος είναι ανέντιμος θα πιαστεί και έχουν ήδη ληφθεί μέτρα γι' αυτό. Πήρατε Αυτογνωσία, επειδή δεν είστε ανέντιμοι, αλλά αγαπάτε και σέβεστε την αλήθεια. Θέλω όλοι σας να υπερασπίζεστε αλήθεια. Οι άνθρωποι που ρίχνουν σκουπίδια στο ποταμό Γιαμούνατζι είναι ανόητοι. Ο Γιαμούνατζι πάει κατευθείαν στην Κόλαση. 

Αλλά εσείς, θα σωθείτε από αυτή την Κόλαση. Είστε φωτισμένες ψυχές. Αυτός που είναι φωτισμένος, δεν πέφτει ποτέ. Αλλά αν θέλετε πραγματικά να εδραιωθεί η Σαχάτζα Γιόγκα πλήρως μέσα σας, τότε πρέπει πρώτα απ' όλα να αποφασίσετε ότι δεν θα είστε ποτέ ανέντιμοι, με κανέναν τρόπο. Τα χρήματα είναι η μόνη επιχείρηση που έχει μείνει σε αυτό τον κόσμο! Και τι έγινε; Ούτε που θα τους θυμάται κανείς. Πρέπει να είστε φιλαλήθεις, αν αγαπάτε τη χώρα σας. Αλλιώς, ποιος θα πιστέψει στην αγάπη ενός ψεύτη! Είναι μια πολύ δύσκολη κατάσταση για εσάς, να βλέπετε ότι ο γείτονάς σας είναι κάπως και να σκέπτεστε ότι θέλετε να γίνετε και εσείς έτσι. Αντιθέτως, γιατί δεν σκέφτεστε ότι εμείς είμαστε έτσι και γιατί ο γείτονας δεν είναι σαν και εμάς; Πρώτα απ' όλα, πρέπει να υποσχεθείτε ότι δεν θα είστε ποτέ ανέντιμοι, ούτε θα υποστηρίζετε ανέντιμους. 

Δεν είναι γνωστό ότι η ευημερία των ψευτών, είναι κατάρα για τη χώρα μας! Υπάρχουν πολλοί που λένε τουλάχιστον δέκα ψέματα από το πρωί ως το βράδυ  και πάλι δεν είναι αρκετά γι' αυτούς. Τώρα που η φτώχια έχει χαθεί, όλα είναι εντάξει, έχετε τα πάντα για να πιείτε και να φάτε και δεν είστε πλέον ζητιάνοι, γιατί πρέπει να λέτε ψέματα; Σε αυτή τη μέρα, πάρτε την απόφαση, ότι δεν θα λέμε ψέματα και αν κάποιος είναι ψεύτης τότε δεν θα τον υποστηρίζουμε, δεν θα εδραιώνουμε καμία σχέση με αυτόν. Σε αυτό υπάρχει πολύ ειρήνη και ευτυχία. Ξέρετε ότι ο ψεύτης θα πάει στην Κόλαση και θα τον ακολουθήσετε και εσείς. Ο Θεός σας έδωσε Αυτογνωσία και έχετε φωτισθεί εσωτερικά. Δείτε σε αυτό το φως, αν υπάρχουν άλλοι άνθρωποι σαν εσάς. Πρέπει να αποφασίσετε ότι δεν θα λέτε ποτέ ψέματα, ακόμα και αν σας κόψουν το κεφάλι ή οτιδήποτε άλλο. Σε αυτό το θέμα, οι Ινδοί είναι πολύ καλύτεροι, το ξέρω. Αλλά όταν ακούω για αυτούς στο εξωτερικό νιώθω πολύ άσχημα. 

Επίσης, με τον τρόπο που είναι φτιαγμένοι αυτοί οι δρόμοι, μοιάζουν καθόλου με δρόμους; Ένιωθα σαν να περνούσα μέσα από κάποιο δάσος. Έχετε έναν αρμόδιο οργανισμό, όποτε όταν βλέπετε τέτοια πράγματα, τηλεφωνήστε και ρωτήστε ποιος έκανε τέτοιου είδους δρόμους. Γιατί το έκανε; Ποιος καταχράστηκε τα χρήματα; Όλοι οι Σαχάτζα Γιόγκις  πρέπει να είναι ενωμένοι και να προσπαθήσουν να διώξουν αυτό την αρνητικότητα από τη χώρα μας. Όπου πάμε, ο κόσμος λέει: «Μην πιστεύετε τους Ινδούς». Τι ντροπή είναι αυτή! Εμάς τους Ινδούς είναι που πρέπει ο κόσμος να εμπιστεύεται περισσότερο. Είχαμε τόσο σπουδαίους ηγέτες, μεγάλους αγίους και μεγάλες ψυχές εδώ. Αλλά δε σκεφτόμαστε το όνομα και τη φήμη που είχαν, το πόσο τους σέβονταν οι άνθρωποι, όπως σέβονται και εσάς επίσης, αλλά μην υποστηρίζετε τους κλέφτες. Αν ξέρετε ότι κάποιος είναι κλέφτης, Τότε να μην πηγαίνετε να φάτε στο σπίτι του. Αυτό θα κάνει τα πράγματα δύσκολα για τους κλέφτες. 

Σας λέω ότι εσείς είστε η αστυνομία του Θείου και πρέπει να προσπαθείτε να σημειώνετε όλους τους κλέφτες που συναντάτε. Προσπαθήστε να ενσταλάξετε αυτό το θάρρος και στα παιδιά σας. Προσπαθήστε να βρείτε τους ανθρώπους που κάνουν κακές πράξεις και ψεύδονται. Η χώρα μας έχει αφυπνισθεί από έναν μεγάλο αριθμό αγίων και εσείς επίσης, είστε άγιοι. Δεν υπάρχει λόγος να λέτε ψέματα. Τι θα γίνει αν φάτε, μόνο μια φορά την ημέρα; Κανένας δεν πεθαίνει, αν δεν φάει. Εμείς έχουμε συνηθίσει να τρώμε και να πίνουμε, αλλά θέλουμε και να πίνουμε αλκοόλ. Δεύτερον, όταν πίνουμε, δεν μπορούμε να κάνουμε ούτε ένα βήμα. Αντιθέτως, καταστρεφόμαστε. Δεν μπορούμε να ζήσουμε καλά όταν είμαστε εθισμένοι στο αλκοόλ. 

Για παράδειγμα , στην Αμερική, Τους ήρθε μια καινούργια ιδέα, ότι μόλις το παιδί γίνει 16 ετών, πρέπει να βρίσκει μόνο του τα προς το ζην. Αυτό σημαίνει, ότι όλα τα παιδιά είναι υπηρέτες. Τους δίνουν χρήματα για όποια δουλειά κάνουν, π.χ. να πλένουν αμάξια. Στην ηλικία των 16 τους λένε: «Κύριε, είσαι 16 ετών και πρέπει να φύγεις τώρα». Το έχω δει να συμβαίνει παντού, σ ' αυτά τα κακόμοιρα παιδιά που είναι 16 ετών. Αναρωτιόμαστε, πού θα πάει ένα παιδί μόλις 16 ετών; Τι θα γίνει με τη μόρφωση του; Είναι μόλις 16 ετών! Το πετάνε έξω από το σπίτι του. Το διώχνουν από το σπίτι και ο πατέρας και η μητέρα του. Απλά δείτε, πόσο ακόμα θα κρατήσει αυτό με τους Αμερικάνους; Καταστρέφονται. 

Κανείς δεν γίνεται σπουδαίος, αγοράζοντας ένα-δυο αεροπλάνα. Πού βρίσκεστε; Ποιες είναι οι δυνατότητές σας; Η Ινδία είναι μια χώρα που μπορεί να υπηρετήσει όλο τον κόσμο. Αλλά για αυτό, πρέπει να υπάρχει ειλικρίνεια. Δεν μπορώ να καταλάβω, γιατί το ψέμα είναι αναγκαίο; Οι περισσότεροι πλούσιοι άνθρωποι, πρέπει πρώτα απ' όλα να ξέρουν, ότι αφού είναι πλούσιοι, πρέπει να κάτσουν ήσυχα και μη σκέφτονται πως θα βγάλουν περισσότερα. Δεν έχω δει κανένα που να έγινε πιο χαρούμενος, επειδή κέρδισε περισσότερα. Είστε ένας Σαχάτζα Γιόγκι και έχετε το φως μέσα σας. Μέσα από αυτό το φως βλέπετε το μονοπάτι σας και είναι αυτό της αλήθειας. Μπορεί να είστε Μουσουλμάνος, Ινδουιστής ή Χριστιανός. Δεν έχει καμία σημασία. Είστε όλοι ανθρώπινα όντα. 

Αν τα ανθρώπινα όντα δεν έχουν τιμιότητα μέσα τους, και είναι ανέντιμα,  δεν τα αναγνωρίζει κανείς. Έχουμε ζωή και πέρα από αυτή. Πώς θα είναι; Υπάρχουν πολλά οφέλη όταν είναι κανείς έντιμος. Το μεγαλύτερο από όλα, είναι ότι έχει την ευλογία του Θεού μαζί του. Έχετε τέτοιες ευλογίες, που θα εκπλαγείτε όταν τις γνωρίσετε. Χωρίς καμία προσπάθεια, όλα μπαίνουν σε τάξη. Αλλά σήμερα στην Ινδία, όποια και να αν η κατάσταση των ανθρώπων, είτε έχουν χρήματα είτε όχι, όλοι κυνηγούν το χρήμα. Υπάρχουν ακόμα πολλοί φτωχοί άνθρωποι και θα έπρεπε σήμερα ο εορτασμός του Ντιβάλι να είναι και γι' αυτούς. Και αυτοί πρέπει να είναι χαρούμενοι. Ζούμε στην ίδια χώρα. 

Παραπλανούμε, όμως, τους εαυτούς μας. Είμαστε πολύ έξυπνοι. Με αυτό τον τρόπο γινόμαστε εγωιστές μέσα μας. Μετά, κάνεις δεν μπορεί να σας σώσει, με κανένα τρόπο. Κάτω από την επίδραση του Εγώ σας, μπορείτε να πάθετε καρκίνο. Τότε δεν μπορείτε να σώσετε τον εαυτό σας. Αν έχετε καρκίνο, τότε δεν μπορείτε να σώσετε τον εαυτό σας. Ούτε Εγώ μπορώ να σας σώσω. Σας το λέω σίγουρα. Πρώτα, κάψτε το Εγώ σας στη φωτιά. 

Αν έχετε Εγώ, πρέπει να ντρέπεστε γι' αυτό. Για ποιο λόγο έχετε Εγώ; Στη χώρα μας, το αποκτάτε για οτιδήποτε. Αν κάποιος πάρει ένα πτυχίο, γίνεται εγωιστής. Και αν κάνει κάτι παραπάνω, διπλασιάζει το Εγώ του. Αν κάποιος πετύχει κάτι, αν γίνει μηχανικός ή γιατρός, τότε γίνεται εγωιστής. Όταν το Άγκνια κάποιου μπλοκάρει, πού θα τον πάει κατευθείαν; Στην Κόλαση και η Κόλαση είναι ένα πολύ απαίσιο μέρος. Ο Θεός σας έδωσε τη νόηση και και τώρα σας έδωσε την Αυτογνωσία σας. Ακόμα και μετά την Αυτογνωσία, αν θέλετε να πάτε στην Κόλαση, μπορείτε. Μέχρι σήμερα κανείς δε μίλησε γι' αυτό. Σήμερα, είναι μια ευοίωνη μέρα, επειδή πολλά πράγματα έγιναν σαν σήμερα. 

Η Σίτατζι επέστρεψε κατά την περίοδο του Ραμτσαντράτζι. Όλες οι σπουδαίες πράξεις που έγιναν  κατά τη περίοδο του Κρίσνατζι, έγιναν από φωτισμένους ανθρώπους. Οπότε, το πρώτο πράγμα που πρέπει να αποφασίσετε στα σίγουρα είναι ότι δε θα κάνουμε καμία ανέντιμη πράξη, ενώ αν κάνει κάποιος άλλος, θα τον εκθέτουμε. Βλέπω, όμως, σε αυτή τη χώρα ότι οι λευκοί πολεμούν τους μαύρους, κάποιος πολεμά κάποιον άλλο. Θέλουν η χώρα της Ινδίας να είναι χωρισμένη, κάτι που δεν θα είναι καθόλου ωφέλιμο. Πώς μπορεί να είναι ωφέλιμο, όταν εσείς είτε τίμιοι και έχετε καλό χαρακτήρα; Από ότι έχουμε μάθει από τους Άγγλους, δεν αξίζει τίποτα. Τώρα, όλοι είναι σε πολύ κακή κατάσταση. Αλλά πρέπει να σώσουμε τη χώρα μας και ολόκληρο τον κόσμο. Είναι πολύ μεγάλη ευθύνη. Σας έχει δοθεί Αυτογνωσία, έχετε φωτισθεί, αλλά αν ακόμα θέλετε να πέσετε μέσα στο χαντάκι, τι μπορεί να κάνει κανείς; Όλοι πρέπει να μαζευτούν και να προσπαθήσουν. 

Θέλω οι Σαχάτζα Γιόγκις να σχηματίσουν μια επιτροπή και αν συναντήσετε κάποια κλοπή, τότε να ενημερώνετε την επιτροπή και να δείτε πώς θα ενεργήσει η επιτροπή. Με αυτό ο τρόπο, θα αποκτήσετε φήμη και θα κατακτήσετε μια πολύ υψηλή θέση. Οπότε,  καταρχήν, ούτε θα είστε ανέντιμοι, ούτε θα αφήνετε τους άλλους να είναι ανέντιμοι. Αυτό είναι πολύ σημαντικό. Η χώρα σας έχει  μιανθεί. Όταν το λάδι έχει νωθευτεί, τότε είναι νωθευμένο και το γκι. Οπουδήποτε πάμε, ο κόσμος μας περιγελά. Κανείς δεν το πιστεύει, αλλά στην πραγματικότητα, οι καλύτεροι άνθρωποι βρίσκονται στην Ινδία. Ο αριθμός των ανθρώπων που έχουν πάρει Αυτογνωσία εδώ, είναι μεγαλύτερος από κάθε άλλο μέρος στο κόσμο. 'Όμως, δεν έχουν κερδίσει αρετές. 

Είναι καλύτερο να κερδίζουμε αρετές παρά χρήματα. Δείτε τους ανθρώπους, που είναι πολύ φτωχοί. Αυτή η μέρα λοιπόν, είναι πολύ ευοίωνη και επίσης γεμάτη χαρά. Γιατί γεμάτη χαρά; Γιατί σήμερα κατακτήσαμε τον Παράδεισο και θέλουμε να μείνουμε στον Παράδεισο και μόνο. Αλλά, οι δειλοί δεν μπορούν να μπουν στον Παράδεισο. Δεν υπάρχει λόγος να φοβάστε. Αν κερδίσετε μία ή δύο ρουπίες παραπάνω, τι καταστροφή θα πέσει στο κεφάλι σας; Όλοι έχουν γίνει πλούσιοι, το έχω δει. Ερχόμουν εδώ τα τελευταία 17-18 χρόνια. Έχετε γίνει πιο πλούσιοι από πριν. Η κατάσταση είναι καλύτερη. 

Όμως, από το πρωί ως το βράδυ, υπάρχει ανεντιμότητα και μόνο ανεντιμότητα. Έτσι, στρώθηκε το μονοπάτι. Σήμερα λοιπόν, ας υποσχεθούμε ότι δεν θα είμαστε ανέντιμοι και αν κάποιος είναι, τότε θα του εναντιωθούμε. Γιατί σας δόθηκε η Σαχάτζα Γιόγκα; "Γιατί σας δόθηκε η Αυτογνωσία;" Σας δόθηκαν, έτσι ώστε να σκορπίσετε φως. Αν δεν έχετε φως μέσα σας, τότε πώς μπορείτε να σκορπίσετε το φως εξωτερικά; Και με αυτό το φως, βοηθάτε τους ανέντιμους; Δεν θα γίνει τίποτα, αν κερδίσετε λίγο λιγότερα ή λίγο περισσότερα. Αν είστε έντιμοι, ο Θεός θα σας βοηθήσει! Γιατί πεθαίνουν τόσοι άνθρωποι στη χώρα μας; Πουθενά αλλού δεν πεθαίνουν τόσοι πολλοί. Ο λόγος είναι, ότι πρέπει  να πάνε στην Κόλαση. Πρέπει, λοιπόν, να γνωρίζετε ότι αν είστε ανέντιμοι, έχετε ήδη κάνει το πρώτο βήμα προς την Κόλαση και τότε το δεύτερο βήμα,να λέει κανείς ψέματα, δεν θα είναι απαραίτητο. Να λέτε την αλήθεια. 

Ο άνθρωπος που λέει τη αλήθεια είναι ένας μοναδικός άνθρωπος. Και αν είναι Σαχάτζα Γιόγκι, αυτό είναι το ιδανικό. Με τον τρόπο που οι άνθρωποι θυμούνται τους Σούφις, έτσ ι θα θυμούνται και εσάς. Δεν χρειάζεται να κάνετε τίποτα. Απλά πιάστε εκείνους που είναι ανέντιμοι. Αυτό είναι απολύτως απαραίτητο. Εδώ, οι άνθρωποι τσακώνονται για να σταματήσουν να ρίχνουν σκουπίδια στον Γιαμούνατζι. Αυτό είναι επίσης κάτι που πρέπει να ειπωθεί! Έχω πάει σε τόσες χώρες! Κανένας δεν ρίχνει σκουπίδια στα ποτάμια. 

Γιατί είστε τόσο τεμπέληδες; Υπάρχουν τόσες δυνατότητες εδώ. Μπορείτε να δώσετε τα σκουπίδια στο Δήμο. Βάλτε τα κάπου, αλλά αν εσείς οι ίδιοι πετάτε τα απόβλητα (στο ποτάμι), τότε τι μπορεί να γίνει; Σήμερα, αποφασίστε λοιπόν, καθώς είναι μια πάρα πολύ ευοίωνη ημέρα, ότι: «Δεν θα κάνουμε τίποτα ανέντιμο, ούτε θα πιστεύουμε στην ανεντιμότητα». Έχω δει ανθρώπους που ούτε ήταν ανέντιμοι, ούτε πήγαιναν σε σπίτια ανέντιμων ανθρώπων. Δεν είχαν καμία σχέση μαζί τους, επειδή τους ενδιέφερε όχι μόνο το δικό τους καλό, αλλά και όλης της χώρας. Είστε, λοιπόν, ένας Σαχάτζα Γιόγκι και πρέπει να υποσχεθείτε ότι δεν θα κάνουμε τίποτε ανέντιμο. Πρέπει να αναγνωρίζετε έναν ανέντιμο άνθρωπο και να λέτε στην εσωτερική σας ψυχή ότι είναι ανέντιμος. Αν οι Σαχάτζα Γιόγκις, έστω και μόνο δώδεκα, μαζευτούν και ξέρουν ότι κάποιος είναι ανέντιμος, το Θείο θα είναι εκεί για να τους στηρίξει. Αυτή η χώρα, δεν θα ωφεληθεί από μερικούς πλούσιους, αλλά σίγουρα θα ωφεληθεί από τους έντιμους. Το μεγαλύτερο στίγμα που μας έβαλαν, είναι ότι είμαστε ανέντιμοι. 

Αυτοί που  είναι Σαχάτζα Γιόγκις, δεν μπορούν ποτέ να είναι ανέντιμοι. Πρέπει να είμαστε όλοι ενωμένοι, αφήνοντας στην άκρη όλες τις διαφωνίες και τις υποθέσεις ότι είμαστε τίμιοι άνθρωποι. Η εικόνα της Ινδίας είναι πάρα πολύ αμαυρωμένη. Έτσι, ορκιστείτε ότι από εδώ και στο εξής: δε θα είμαστε ανέντιμοι και αν υπάρχουν ανέντιμοι άνθρωποι, θα τους κυνηγήσουμε. Την επόμενη μέρα, δεν θα μπορούν να κοιμηθούν ήρεμα. Η ανεντιμότητα έχει αυξηθεί πάρα πολύ. Είμαι συγκλονισμένη από το σημείο που έχει φτάσει η ανεντιμότητα, ανεντιμότητα στα πάντα. Παλιότερα έβαζαν στο περιθώριο τους ανθρώπους για κάθε μικρό παράπτωμα και να διαχωρίζουν τους εαυτούς τους, ακόμα και για πολύ μικρά πράγματα. Η χώρα μας όμως, έχει πολύ τιμιότητα και τόσο ωραίες ποιότητες. Τις ξεχάσαμε; Πού έχουν πάει; Βλέπω παντού ανεντιμότητα, σε κάθε βήμα. 

Πρέπει να διδάξουμε στα παιδιά ότι δεν πρέπει να είναι ανέντιμα. Ναι, αν πεθαίνουν από τη πείνα, τότε κάτι μπορεί να γίνει και γι' αυτό, αλλά μόνο αν κανείς είναι τίμιος. Αν δεν είστε τίμιοι κανείς δεν μπορεί να σας βοηθήσει, ούτε καν ο Θεός. Ένας τέτοιος άνθρωπος θα κολλήσει όλες τις ασθένειες του κόσμου. Υπάρχουν πολλές τέτοιες παραδόσεις στη χώρα μας: Θα πιούν αλκοόλ, θα πιούν κρασί Πείτε μου: ήρθατε εδώ για να γίνετε ανόητοι; Να μην είστε φίλοι με ανθρώπους που κάνουν κάτι τέτοιο. Μην τους βοηθάτε. Έχω δει ανθρώπους που πάνε σε σπίτια ανθρώπων που πίνουν αλκοόλ και ύστερα αρχίζουν και αυτοί να πίνουν αλκοόλ. Αλλά όταν ξέρετε ότι κάποιος έχει τέτοιο χαρακτήρα, όταν ξέρετε ότι είναι ανέντιμος, τότε σταματήστε να τρώτε στο σπίτι του. Δεν πρέπει να έχετε καμία σχέση μαζί του. Πρέπει να δουλεύετε για την ευημερία της χώρας σας, επειδή ο Θεός σας έδωσε το φως. 

Δείτε με αυτό το φως. Η δύναμη Του είναι τρομερή. Αν το αποφασίσετε, εκείνοι που είναι ανέντιμοι προς το έθνος, θα τακτοποιηθούν από το Θεό. Τότε, αυτό από μόνο είναι αρκετό. Αλλά γίνεστε κουφοί. Δεν μπορείτε να καταλάβετε. Ένας τέτοιος άνθρωπος, δεν μπορεί ποτέ να κάνει μια καλή πράξη, ούτε μπορεί ποτέ να προσφέρει. Δε μπορώ να καταλάβω πως ζουν τόσο ξεδιάντροπα. Αυτό, λοιπόν, είναι το σημερινό μήνυμα. Πρέπει να ορκιστείτε, ότι: Δεν θα είμαστε ανέντιμοι με κανένα τρόπο και αν κάποιος είναι ανέντιμος, τότε δεν θα τον υποστηρίζουμε. 

Αυτό είναι αρκετό. Πολύ περισσότερες ψυχές θα έρθουν στη χώρα μας. Αλλά ποιος θα ήθελε να έρθει σε μια τόσο ανέντιμη χώρα; Το μόνο μήνυμα σήμερα είναι ότι Έχετε το φως και αν βαδίσετε σε αυτό το φως, θα σας δώσει δύναμη. Μπορείτε να κάνετε ότι θέλετε. Δείτε, έχουμε πετύχει το Σβατάντρα. Σβατάντρα είναι ο μηχανισμός για να κατανοήσουμε τον εαυτό μας. Θέλω να γεννηθούν πολλά φωτισμένα παιδιά. Μάθετε, λοιπόν, ότι σήμερα είναι μια πολύ σπουδαία μέρα. Ορκιστείτε σήμερα, ότι ούτε θα είστε ανέντιμοι, ούτε θα υποστηρίζετε τους ανέντιμους. Ούτε και να τους φοβάστε, ο Θεός δεν είναι καθόλου μαζί τους. 

Ο Θεός είναι μαζί σας. Αν είστε καλός, τότε ο Θεός είναι μαζί σας. Οι άνθρωποι δεν έχουν γεννηθεί στη χώρα αυτή, της Ινδίας, για χάρη της διαμάχης. για να αλληλοσκοτωνόμαστε, σαν μεγάλοι ανόητοι! Πολεμάμε, πεθαίνουμε. Δεν υπάρχει όφελος στις διαμάχες, πείτε στον κόσμο. «Γιατί πολεμάτε; Τι θέλετε; Στο κάτω κάτω έχετε τόσο ωραία πράγματα να φάτε και να πιείτε, τι παραπάνω θέλετε;» Στις μέρες μας, αυτό που υπερισχύει είναι τα ρούχα που θέλουμε, το είδος σπιτιού που θέλουμε και δεν τα έχουμε. Με όλα αυτά, μόνο στην κόλαση θα πάμε. Παλιότερα, υπήρχαν τόσοι πολλοί που ήταν Σούφις. Έτσι, και όλοι εσείς είστε Σούφις, επειδή είστε εξαγνισμένοι. 

Τώρα, όλοι πρέπει να γράψετε το ποίημα της τιμιότητας. Αυτή η ανεντιμότητα πρέπει να φύγει και αυτό είναι το πρωτεύον. Και έπονται πολλά θέματα που πρέπει να διορθωθούν. Δείτε, όμως, πρώτα απ' όλα να μην είστε ανέντιμοι. Κανείς στην Ινδία δεν είναι αρκετά φτωχός για να καταφύγει στην ανεντιμότητα. Αυτό που λέω, είναι ότι η χώρα μας έχει αμαυρωθεί. Αυτό πρέπει να καθαριστεί. Είστε Σαχάτζα Γιόγκις και μπορείτε να το κάνετε. Έχετε φως. Αυτό το φως, μπορείτε να το διασκορπίσετε παντού και να δώσετε κουράγιο σε όλους, ότι όλα είναι εντάξει, Ειδικά όσοι από σας είστε νέοι, που είστε φίλοι, πρέπει να σκέπτεστε ποιες έντιμες πράξεις μπορείτε να κάνετε. 

Τώρα έχουν αρχίσει να λένε: «Μην πετάτε σκουπίδια στον Γιαμούνατζι». Αυτό είναι καλό, αλλά δεν είναι και τόσο σημαντικό. Αυτό που είναι σημαντικό, είναι να ξεφορτωθούμε την ανεντιμότητα. Γι' αυτό αυτή η μέρα θεωρείτε παντού ευοίωνη. Λάμπες ανάβονται παντού. Αν παρ' όλα αυτά, δεν μπορούμε να το κάνουμε, τότε ποιο είναι το όφελος της Σαχάτζα Γιόγκα; Ο μεγαλύτερος αριθμός των Σαχάτζα Γιόγκις είναι στην Ινδία. Μετά έρχεται η Ρωσία. Οι Ρώσοι είναι πολύ ευγενικοί. Δεν κλέβουν. Δεν ξέρω γιατί. 

Αν ο κομμουνισμός έρθει στην Ινδία, Ίσως να μπορούμε να γίνουμε σαν και αυτούς. Αλλά αυτό δεν είναι σπουδαίο. Αν κάποιος κάνει κάτι από εξαναγκασμό, αυτό δεν είναι καλό. Αποφασίστε ότι εμείς οι ίδιοι πρέπει να είμαστε ισχυροί. Αποφασίστε σήμερα, που είναι μια ευοίωνη μέρα, ότι ούτε θα είστε ανέντιμοι, ούτε θ αφήσετε τους άλλους να είναι ανέντιμοι. Η χώρα σας θα ευημερήσει πάρα πολύ. Έχω δει πώς είναι οι άλλες χώρες και πώς είναι οι άνθρωποι εκεί. Όλοι είναι άχρηστοι . Οι άνθρωποι της χώρας μας είναι ακόμα θρησκευόμενοι. Η θρησκευτικότητα θα χαθεί από τη χώρα μας, αν αυτοί οι ανέντιμοι άνθρωποι γίνουν ισχυροί. 

Το μόνο μήνυμα, λοιπόν, είναι ότι δεν πρέπει να είμαστε ανέντιμοι, ούτε να επιτρέπουμε στους άλλους να είναι. Οι άνθρωποι εδώ είναι πολύ ανεκτικοί με αυτό το θέμα. Ανέχονται, αυτό είναι το μεγαλύτερο λάθος τους. Όταν έχετε το φως, γιατί φοβάστε; Ποιος ο λόγος να φοβάστε; Γι' αυτό σας ζητώ σήμερα να είστε θαρραλέοι. Τώρα έχει επιτευχθεί ένα νέο είδος απελευθέρωσης. Θα επιτύχετε το Σβατάντρα, το Τάντρα (τον Μηχανισμό) του Σβα (του Εαυτού). Το έχετε πετύχει, αλλά πρέπει να το χρησιμοποιήσετε. Σήμερα, τόσοι πολλοί έχετε μαζευτεί εδώ. Δεν έχω ξαναδεί τόσους πολλούς στο Δελχί! Σήμερα, λοιπόν, όλοι σας αποφασίστε μέσα σας, ότι δεν θα πιστεύετε σε ανέντιμους ανθρώπους. 

Επίσης, όλοι οι δαίμονες ενσαρκώνονται για αυτόν ακριβώς το λόγο, επειδή έχουμε κάτι μέσα μας που τους κάνει να νομίζουν ότι θα τους πιστέψουμε. Οι Ινδοί, δεν πρέπει ποτέ να τους πιστέψουν, ούτε και αυτοί που έχουν την Αυτογνωσία. Υπάρχει μια άσχημη φήμη για τη χώρα μας παντού, η οποία δεν είναι αληθινή. Η Ινδία έχει πολλούς έντιμους ανθρώπους και αυτή η φήμη δεν είναι σωστή. Έχω επίσης δει, ότι πολεμούν για τη γη, ο καθένας λέει ότι του ανήκει. Ότι έχετε είναι Σβαράτζα, το βασίλειο του Εαυτού, το βασίλειο του καθενός. Θα έχετε το δικό σας βασίλειο, όταν γίνετε Σβατάντρα,  με τη πραγματική σημασία της λέξης. Δεν υπάρχει λόγος να φοβάστε κανέναν, ούτε να λέτε τίποτε σε κανέναν. Εκπλήσσομαι που βλέπω τόσους πολλούς ανθρώπους. Δεν έχω ξαναδεί τόσους πολλούς ανθρώπους στο Δελχί! 

Σήμερα, λοιπόν, σε αυτή την ευοίωνη μέρα, η μόνη μου απαίτηση είναι να αποφασίσετε ότι δεν πρέπει ποτέ να είμαστε ανέντιμοι, ακόμα και αν πρέπει να πεθάνουμε γι' αυτό. Η χώρα μας έχει χειροτερέψει τα τελευταία δέκα χρόνια. Είστε τόσοι πολλοί Σαχάτζα Γιόγκις. Τι φοβάστε; Ποιος είναι ο λόγος που φοβάστε; Το Θείο είναι πίσω από τον καθένα. Όταν οι Σούφις αντιλήφθηκαν, ότι το Θείο ήταν μαζί τους, πέταξαν όλα τα ανεπιθύμητα πράγματα από αυτό τον κόσμο. Όχι όλοι οι Σούφις, μόνο λίγοι το έκαναν. Έτσι, όλοι εσείς πρέπει να το κάνετε. Το σημερινό μήνυμα λοιπόν, είναι ότι εσείς δεν πρέπει ποτέ να γίνετε κλέφτες, ούτε να τους υποστηρίζετε. Βλέπω όμως, ότι οι άνθρωποι πολεμούν και για άλλα θέματα, για θέματα κάστας και θρησκείας. Είστε εδώ για να σώσετε τη χώρα ή για να πνιγείτε; Έχετε μια μεγάλη ευθύνη. 

Γεννηθήκατε στην Κάλι Γιούγκα. Αυτή η Κάλι Γιούγκα πρέπει να αλλάξει, γι' αυτό έχουν αφυπνισθεί τόσες χιλιάδες από εσάς. Ποτέ δεν είχαν αφυπνιστεί τόσοι άνθρωποι, πουθενά στον κόσμο. Αυτός είναι ο λόγος που σας ζητώ ξανά και ξανά, να υποστηρίζετε την αλήθεια και Εγώ θα είμαι μαζί σας. Ο Θεός είναι επίσης μαζί σας. Έτσι, η παράκληση προς όλους σας, είναι να αποφασίσετε σταθερά μέσα σας, ότι δεν θα επιτρέψουμε καμία κλοπή και οπουδήποτε τις ανακαλύπτουμε, θα τις πολεμάμε. Οι άνθρωποι, όμως, μοιάζουν να είναι μεθυσμένοι. Τι πέτυχαν με αυτό το φως; Θάρρος. Πολεμήστε με θάρρος. Οτιδήποτε είναι λάθος, πρέπει να απομακρυνθεί από αυτή τη χώρα. 

Είναι πολύ αμαυρωμένη. Υπάρχουν πολλά θέματα, αλλά το πιο σημαντικό είναι ότι αν δεν υπάρχει τιμιότητα, τότε πώς μπορεί ο Θεός να σας βοηθήσει; Το να κερδίζετε χρήματα, δεν έχει καμία χρησιμότητα στο Θεό. Το να έχετε τη θρησκεία σας όμως έχει και αυτό το έχετε πετύχει. Δεν υπάρχουν τόσοι πολλοί Σαχάτζα Γιόγκις στον κόσμο και έπειτα οι Σαχάτζα Γιόγκις, δεν κάνουν τέτοια πράγματα. Σας τα λέω όλα αυτά, επειδή η ατμόσφαιρά εδώ είναι πολύ κακή και εμείς έχουμε πολύ κακό όνομα παντού. Έχετε τα πάντα για να φάτε και να πιείτε, ρούχα να φορέσετε, τι άλλο θέλετε; Βλέπετε ταινίες, έχετε αρκετά χρήματα γι' αυτό. Αλλά ο εθισμός στα χρήματα, είναι αυτό που πρέπει να αποβάλλετε. Έχω πολλές ελπίδες, ότι θα ακολουθήσετε τα λόγια μου. Ορκιστείτε, ότι δεν θα είστε ανέντιμοι και θα εναντιώνεστε στους ανθρώπους που είναι ανέντιμοι. Καταλάβετε ότι το μεγαλύτερο πράγμα που χρειάζεται σήμερα η χώρα μας, είναι η τιμιότητα. 

Δεν υπάρχει τίποτα σπουδαιότερο από αυτό. Η τιμιότητα είναι η μητέρα σας. Και τι έγινε, αν έχετε μια μπλούζα αντί για δέκα; Πείτε το ίδιο και στις κυρίες. Θα συμβεί. Θα γίνει. Ο σημερινός λόγος είναι λίγο διαφορετικός, είναι μοναδικός και είναι πολύ ευγενικό από μέρους σας που σας άρεσε. Σας ευχαριστώ.  