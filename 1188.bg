Пуджа за Гуди Падва
Медитация в съзнание без мисли
Делхи, 30 март 1976 г.

Ние не можем да медитираме, можем само да бъдем в медитация. Когато казваме, че ще медитираме, това няма смисъл. Трябва да бъдем в медитация. Вие сте или в къщата, или извън нея. Не може да сте вътре в къщата и да казвате, че сте извън нея. Когато сте вън от къщата не може да казвате, че сте вътре в нея. По същия начин вие се движите в трите измерения на вашия живот като емоционално и ментално същество. Не сте вътре в себе си, но когато сте вътре, се намирате в съзнание без мисли и тогава не само че сте там, но и сте навсякъде, защото това е мястото, това е точката, където сте наистина в Универсалното. От там вие сте в контакт с Принципът, с Шакти, със Силата, която прониква във всяка частица от материята, във всяка мисъл, която е емоция, и е във всяко планиране и мислене на целия свят. Прониквате във всички елементи, които сътвориха тази красива земя. Прониквате в земята, прониквате в Акаша (етера – бел.пр.), в Теджа (мисълта – бел.пр.), в звука, но движението ви е много бавно.

Когато казвате “аз медитирам”, тогава се движите и просмуквате с универсалното същество. Но вие не движите себе си, а просто разтоварвате себе си, за да се освободите от тежестта на нещата, които не ви позволяват да се движите. Когато сте в медитация трябва да позволите на себе си да бъдете в съзнание без мисли, където самото Несъзнавано, самата ваша Чайтанйа (вибрации – бел.пр.), ще се погрижи за всичко. Ще започнете да се движите със силата на вниманието, Несъзнаваното ще направи всичко и ще ви отведе където искате да отидете. Останете през цялото време в съзнание без мисли. Опитайте се да останете в съзнание без мисли колкото се може по-дълго. Когато сте в съзнание без мисли, трябва да знаете, че сте в царството на Бог и Неговите слова, приготовления и съзнание ще се погрижат за вас. Забелязах, че дори когато давате вибрации на другите хора не сте в съзнание без мисли. Ако давате вибрации в съзнание без мисли, няма да прихванете никакъв блокаж, защото всички онези същества и материални проблеми, които влизат във вас, го правят когато сте в трите измерения.

Чрез Сахаджа Йога сте отворили вратите на вашето собствено същество, навлезли сте във вашето собствено царство, но не оставате там. Излизате от него и после се връщате обратно и се установявате. Няма значение. Не бива да се чувствате объркани или силно разочаровани. Знаете, че хората са работили хиляди години и не са могли да се откъснат от самите себе си. Само вие – Сахаджа йогите – които сте създадени по подобие на самия Шри Ганеша, само вие сте толкова силни, че можете да давате пробуждане и Реализация на други хора. Виждали сте, че дори и да имате блокажи, имате сили; дори и да усещате, че вибрациите ви не текат, знаете, че имате сили. Вие можете да давате Реализация на другите, във ваше присъствие хората получават Реализация, но трябва напълно да бъдете тази сила.
Да предположим, че нещо не е наред с колата ви. Докато тя се движи, е добре, но вие трябва да я поправите. През цялото време трябва да поправяме всички наши рани, които сме си причинили поради глупостта ни, поради похотта ни, поради алчността ни и поради толкова много фалшиви отъждествявания, които влачим със себе си. Трябва да насочим изцяло вниманието си към нашите слабости, а не към нашите постижения. Ако знаем кои са нашите слабости, по-добре е наистина да ги преодолеем. Да речем, че корабът има пробойна и водата нахлува през нея. Вниманието на целия екипаж, на целия състав и на самия капитан ще бъде насочано към пробойната, откъдето водата нахлува, а не към нещо друго. По същия начин и вие трябва да сте нащрек.

Видях, че има толкова много клопки пред Сахаджа йогите. Разбира се, дори и с миналото да е свършено, то може да надделее. В настоящето също има много сенки от миналото, които действат. Например, когато сте в група, сте обвързани едни с други. Тези, които са обвързани към другите с каквито и да е връзки, задължително трябва да знаят, че този вид обвързаност няма да им помогне да постигнат индивидуалния си възход. Всеки се издига индивидуално, въпреки че сте колективно свързани един със друг и си взаимодействате. Но възходът е индивидуален, абсолютно индивидуален. Независимо дали се отнася за вашия син, брат, сестра, за вашата съпруга или за ваш приятел, трябва да помните, че вие не сте отговорни за техния възход. Не можете да им помогнете в техния възход, а само милостта на Майка и тяхното собствено желание могат. Ще им помогнат собствените им усилия да се откажат от всичко триизмерно.

Така че каквато и мисъл да ви идва, трябва да знаете, че не сте постигнали съзнание без мисли в пълен размер и затова имате проблеми, които са триизмерни. Понякога един Сахаджа йоги може да открие, че в ума му идват емоционални мисли. Това може да е чувство на отпадналост или силно разочарование и той ще се бъде отвратен от себе си или от другите. И двете неща са едно и също. Виждала съм, че някои Сахаджа йоги се силно отвратени от другите, но подобно чувство не бива да остава у вас. Разбира се, за кратко може да чувствате отвращение – добре, но това е минало. Или може да се усетите същото спрямо себе си - и край. Но ако продължите да въздишате по това или да сте вкопчени, това означава, че сами си създавате обусловености. Означава, че не сте в съзнание без мисли, че сте във вашето минало и правите от миналото си една твърда маса в главата си. В настоящето всичко е свободно, всичко е свободно от онова, което не е вечно. В настоящето вечното остава, останалото отпада. Както течащата река не спира никъде и е вечна, а останалите неща се променят. Ако следвате вечния принцип, всичко, което не е вечно, се променя и отпада, разтваря се и става несъществуващо.

Трябва да разберем собственото си достойнство, собствената си същност. Първото и най-важното е, че всички Сахаджа йоги са избраните, те са хората, които Бог е избрал. Тук в Делхи има стотици хиляди хора. По целия свят има толкова много хора, страдащи от свръхнаселеност. А в Сахаджа Йога има много, много малко хора и тъй като са ви избрали, първо трябва да разберете, че вие сте основата, вие сте камъните, които трябва да бъдат положени и трябва да сте силни. И затова сте необходими, макар и малко на брой – вие сте първите лампи, които ще запалят други лампи по целия свят. Трябва да се наслаждавате на силата на вечността, на силата на Божествената любов, на силата на Универсалното същество, каквито сте. Ето това означава медитацията. Сахаджа йогите питат какво трябва да правят за медитация. Бъдете в съзнание без мисли – това е всичко. През това време не правете нищо. Тогава не само ще се движите към доброто и Несъзнаваното ще се грижи за вас – не е само това, но за първи път вие излъчвате. Божественото е проникнало в природата, във вашето обкръжение и в други хора, които са също свързани универсално. Само че ние сме свикнали, че трябва да правим нещо и затова започваме да действаме и да се съмняваме. Медитацията е най-съвършеният метод. Освен това има молитви и също пуджи. Молтивите се казват в сърцето, с чувство за пълно отдаване и молейки за вечното, което иначе не бихме могли да получим. Просто помолете и останалото ще бъде под контрол, защото нещата стават стъпка по стъпка.

Всички Сахаджа йоги имат проблеми. Имат проблеми заради тяхното минало, заради амбициите си за бъдещето. В Сахаджа Йога вече научихте как да преодолявате проблемите си, когато се появят. Има толкова други методи освен медитацията и вие добре ги знаете – трябва да знаете какво са чакрите, къде е Кундалини. Ако Кундалини е спряна от определена чакра, която не работи, не бива да се отчайвате. Да речем, че вашият инструмент или колата ви е спряла на пътя – каква е ползата да се отчайвате. Трябва да изучите механизма, да бъдете добър техник и тогава можете да се справите чудесно. Така че всички техники в Сахаджа Йога трябва да бъдат изучени и овладени. Това можете да сторите само като го давате на другите и като се учите, корегирайки другите и корегирайки себе си. Няма нищо за отчаяние – това е преклонението. Ако сте нещастни и отчаяни от себе си, тогава ще се появи проблем. Трябва да се смеете на себе си и на своя механизъм, който е извън строя. Когато започнете да идентифицирате себе си дори и с инструмента, тогава вас ви няма. Вие не сте чакрата, не сте различния канал, а сте осъзнаването, вие сте силата, вие сте Кундалини. И така, не бива да се тревожите за всичко това – не в обикновения смисъл. Ако не сте проблемът, можете да го решите. Сякаш няма осветление. Ако няма осветление поради липса на електричество, тогава нещата са сериозни. Но ако осветлението е изгаснало заради бушон или крушка, можете да ги оправите или замените, можете да го направите. Така че няма нужда да се тревожите ако чакрите ви са блокирали. Самото безпокойство или отчаяние от самите вас е погрешно отношение към Сахаджа Йога.

Според други думи Сахаджа означава семпъл, прост. Да бъдеш Сахаджа означава – мога да повторя онова, което Тулсидас е казал: Джайсе Раакх сайсе хи рахо – “дръж ме както ти се хареса”. Подобно отношение води вашето внимание навътре, защото навън то е оставено на кучетата – “оставете ни, не се притесняваме за външните неща”. “Ще остана така, както ме държиш”. Ще се изненадате, че всичко си пасва много добре, дори можете да усетите, че сте стигнали определено ниво – “Трябваше да изпея този бхаджан, трябваше да свърша онова”, а то не е направено. Понякога по погрешка нещо, което сте искали, не е направено. Трябва да го приемете като Божия воля – “Това е, което Той желае. Добре, това е желанието на Бог, а сега ние сме едно с Неговото желание”. Вие сте тук да съобщите желанието на Бог на целия свят. На това ниво ако започнете да имате собствени желания и идеи за себе си, тогава кога ще станете желанието на Бог? Това “Аз” трябва да си отиде и това означава медитацията – където вие не сте вече “Аз”, а “ти”, “вие”.

Кабирдасджи (поетът Кабир – бел.пр.) е написал една красива поема за това как когато козата е жива и подскача, казва мейн, мейн, мейн, което значи “аз, аз, аз”. Но когато умре и червата й бъдат изсушени за струни и някой светец ги опъне върху инструмента си тхутхари – наричат го ектхари – и започне да опъва струните с пръстите си, козата казва ту хи, ту хи, ту хи, което значи “ти си, ти си, ти си”. Ето как трябва да умрем и да възкръснем.

Това вече е станало с вас, но както вече ви казах, Сахаджа Йога е като кхир (извара – бел.пр.) или както вие казвате – все едно да печеш сладкиш в сурова глина, kache ghade ki kheer Hai. Пръстта на суровата глина се смесва със сладкиша, но вашето внимание може да е насочено към изварата, към млякото и може да отсее всичко, което е пръстта на суровата глина. Това разграничение е спонтанно. Има го, получили сте го – то е актуализация на Себето. Можете да почувствате себе си, знаете какво не сте. Започнали сте да говорите за чакрите си по същия начин, но единственото, единственият проблем или недостатък на един Сахаджа йоги е, че въпреки че е в Сахаджа Йога, неговото внимание е ангажирано с външни неща. Тази е единствената разлика.

Ако вниманието ви е отстранено, въпросът е в това как да го остраните. Това е първата стъпка – когато се питате как да го отстраните, тогава си създавате триизмерно обвързване. Не бива да се откъсвате, вниманието ви го има. Ако вниманието ви е навън, тогава бих казала, че вниманието ви трябва да се насочи навътре. То не си е отишло, а просто го има. Вие седите тук, Аз седя срещу вас и Моето внимание е извън Мен. Аз просто трябва да почувствам себе си, там където съм – това е всичко. Някои са го почувствали, някои са го почувствали – знаете го вътре в себе си. Някои са се издигнали много високо.

Другият метод, който прилагаме, е пуджата. Открих, че тя работи много добре при човешките същества. Защото пуджата задоволява много от исканията на миналите ви навици и вие чувствате, че правите нещо по въпроса и тогава започвате да давате каквото мислите. Бог ви е дал разграничение, а ришите и муните са открили – те са много умни – открили са как да доставим уводолствие на божествата, как да доставим удоволствие на Майката. Те са ви казали, казват го дори и през този Мой живот, как да й доставите удоволствие. Казват, че Тя е Стхутхи Прийа – че Тя обича възхвалата -, а не е така. Но когато възхвалявате някого от сърце, това означава, че приемате и в това време чакрите започват да създават сила, чрез която бивате изстреляни нагоре, чрез която се ускорява влизането ви в Царството на Бог. Така че тези методи като пуджа, молитва и мантра са изобретени и открити от великите мислители на Сахаджа Йога, от великите майстори на Сахаджа Йога и те са усилието или – може да се каже – лишеното от усилия усилие на Сахаджа Йога, което кара Моето тяло да вибрира, бих казала, че извлича есенцията от Моето тяло. То кара безкрайното да разкрие себе си чрез крайното същество и то действа, пасва и видях, че работи много добре.

Но знаете, че след пуджа Аз се чувствам малко уморена ако не можете да приемате тази сила. Искам да спя и да преодолея тези допълнителни вибрации в сушукти, навлизайки в безкрайното състояние. Ако можете да приемете онова, което Аз излъчвам в равновесие с вашата пуджа, само тогава то ще ви помогне много, тоест когато правите пуджа – също приемайте. Когато правите пуджа в съзнание без мисли, напълно се концентрирате в приемането. Но виждала съм, че по време на пуджа хората си говорят, движат се. Не знам как да ви обясня, че това е времето когато нещо изцежда нектара и през това време вие го чувствате с пълна вяра вътре във вас. Ако през това време чувствате Моите вибрации и чакри, ще осъзнаете, че дори и най-дребните малки зрънца в Моето тяло се движат в различни състояния, с различна скорост, в различни измерения. Наистина не знам как да ви го обясна, но вие виждате, че то създава мелодия. Трябва да го приемете и то е индивидуална мелодия, подходяща за всеки индивид. И когато я приемете, тя ви изстрелва в състоянието на безкрайност. Така че по време на пуджа трябва да знаете, че цялото ви внимание трябва да е насочено към приемане.

Днес е много голям ден – Нова година . До две години от днешна дата ще започне Сатйа Юга (Епохата на истината – бел.пр.). Това е велик ден за много неща и след пуджата се празнуват девет дни за Пришествието на Майка. Това е датата – бих кала -, това е календарът, започнат от Моите предци, които са въприели, че това е денят, когато Майката е започнала да създава и в този ден Тя създаде като начало Ганеша. В състоянието утхпаттхи Тя започна работата си през този ден и затова той е първата дата - защото много отдавна времето започна от тази дата. Ето защо е толкова важна тази дата и ако я преминете, вие сте отвъд времето. На тази дата трябва да пристъпите напред и да преминете отвъд. Трябва да стъпите на своята Дхарма и да минете отвъд нея – Дхарматит. Трябва да бъдете трите Гуни и да минете отвъд – Гунатит. Вие сте всичките тези три неща (отвъд времето, отвъд дхармата и отвъд гуните – бел.пр.), но стъпалата, върху които стоите, трябва да са наред, а също и онези, които сте преминали. И когато сте отвъд, трябва да поправите онези стъпъла, които някак си сте прекосили. Това може да стане чрез медитация, пуджа, молитва.

Но най-важното, най-големият напредък е направен, давайки универсалното чрез вашето универсално същество. Всички вие трябва да отдадете живота си на Сахаджа Йога и да давате все повече и повече. Сред нас има някои хора, които са дали много и чрез това са постигнали много. Трябва да давате, да говори за Сахаджа Йога, да я разпространявате и да доведете повече хора в нея. Иначе ще бъдете оставени извън процеса на еволюция. Нямате време за съмнения, за мислене. Не губете времето си с тези безполезни занимания. Ако все още имате съмнения, по-добре е да се откажете. Крайно време е да се присъедините.

Днес ви желая щастлива Нова година на пътуване из духовния живот на този свят. Трябва да мислите за онези Сахаджа йоги, които в момента са далече от нас и мислите ни трябва да носят нашата любов към всички тях и те да бъдат благословени, така както вие бяхте благословени тук. Надявам се, че през този важен ден и през цялата нощ, в които Аз съм тук, ще се посветите изцяло на вашата еманципация. И както ви казах, каквато и да е програмата, приемете я Сахаджа. Не се придържайте към времето и разписанията, а каквото дойде Сахадж, приемете го.

Нека Бог да ви благослови!