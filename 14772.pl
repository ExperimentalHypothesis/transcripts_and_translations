Międzynarodowe Seminarium, Dr. Rustom, 30.12.1985, Ganapatipule, Indie

Jesteśmy tutaj na seminarium, wszyscy jesteśmy Sahaja yoginami i wszyscy dobrze się bawimy, żartujemy, dyskutujemy, itp. To wszystko jest w porządku, mam na myśli, że można cieszyć się sobą, faktycznie powinniśmy się sobą cieszyć, ponieważ całe stworzenie zostało utworzone w taki sposób, aby się sobą cieszyć.

Od początku stworzenia Shri Adi Shakti Wszechświata odgrywała spektakl używając Jej Bóstw, używając wszystkich mocy, które stworzyła do tworzenia tak pięknego Wszechświata, który umożliwia nam życie w całkowitej radości i odczuwanie pełnej przyjemności z naszego istnienia.

Weźmy taki przykład... Wczoraj siedzieliśmy i słuchaliśmy rag. Te ragi zostały zainspirowane przez Shri Adi Shakti w Zrealizowanych Duszach tych, którzy dali je światu. Całość została przez Nią stworzona w różnych aspektach, abyśmy się cieszyli i nie byli nieszczęśliwi. A dlaczego Ona chce, abyśmy byli szczęśliwi? Dlatego, że jeżeli jesteście szczęśliwi i zrelaksowani, wtedy moc Boga może w was pracować, aby wznieść was na wielką wysokość, do której zostaliście przeznaczeni.

Ten cały spektakl, który ma nadal miejsce, nie jest spektaklem bez celu. Wewnątrz niego leży coś, co jest niezwykle ważne, i to co jest niezwykle ważne, jest świadomością Boga, Absolutu, Wszechmogącego. I to jest cały cel Sahaja Yogi.

Różne techniki, których używamy są do tego pomostem. Musicie zrozumieć kim jest Shri Mataji na tej Ziemi. Ona jest Shri Adi Shakti. Teraz, ilu ludzi wie, kim jest Shri Adi Shakti? Adi Shakti jest mocą Boga Wszechmogącego. To jest najbardziej oczywista rzecz we Wszechświecie. Kiedy Ona po raz pierwszy przybiera formę avatara we Wszechświecie, musi się za tym kryć głębokie znaczenie. I to głębokie znaczenie musi być świadomością Pana Wszechmogącego. W waszym ciele umieszczone są różne czakry tantry. Narzędzie. Tantra oznacza narzędzie.

Po co są te czakry? I ludzie spędzają dużo czasu na czyszczeniu ich, wyjmowaniu, wkładaniu ich do wody z solą, ponownym wkładaniu ich na miejsce. Ale w jakim celu? Widzicie, musicie zastanowić się, w jakim celu. Spróbujcie pomyśleć, dlaczego tu jesteście, zamiast wykonywać rzeczy rutynowo. Czakry podnoszą świadomość jednostki ludzkiej krok po kroku, coraz wyżej i wyżej, aż dotrze ona do tronu samego Wszechmogącego. To jest ich cel. Więc ci, którzy ich nie używają do tego celu są jak człowiek, który posiada Rolls Royce’a, rozbiera go na części, oliwi, składa części ponownie, uruchamia silnik, ale nigdzie nie jedzie. Widzicie, że wszystkie tantry zostały wam dane, aby podnieść waszą uwagę do Absolutu, Wszechmogącego.

Cała Sahaja Yoga została wam dana, aby podnieść waszą uwagę do Absolutu, Wszechmogącego. Wasi przyjaciele są wam dani do tego celu. A Shri Adi Shakti osobiście pojawiła się przed wami, aby wam to umożliwić. Nie ma wątpliwości, że Shri Adi Shakti jest Mahamayą. Co oznacza Mahamaya? I dlaczego Ona jest Mahamayą? Widzicie, powinniście pytać o te podstawowe zasady. Ostatecznie Bóg jest Głównym Architektem Wszechświata. Nie ma niczego co On robi, a co jest pozbawione sensu. Musicie to zrozumieć.

Jeśli my mamy cel w tym co robimy przy naszych ograniczeniach, jak o wiele większy jest Jego cel? Dawno temu, ponad 1400 lat temu, Shri Adi Shankaracharya powiedział istotom ludzkim, że "jesteście Absolutem, nie ma różnicy pomiędzy wami a Bogiem Wszechmogącym, Advaita". Otóż, jeżeli jesteście Absolutem, Atmą, chyba że jesteście osłabieni, to nie może być żadnego tworzenia, prawda? Ponieważ jeśli jesteście zawsze świadomi, że jesteście Atma Tattwą, jak możecie być zaangażowani w tworzenie? Zawsze będziecie zagubieni w medytacji nad własnym życiem. Musicie zrozumieć ten podstawowy fakt. Tak więc Mahamaya była niezbędna do tworzenia. Była niezbędna do ewolucji tworzenia. Ponieważ rozgrywając dla was spektakle, Ona was rozwija. I dopiero wtedy, kiedy osiągniecie pewien poziom Ona może was od Siebie uwolnić. Tak, że widzicie poza Mayą, Absolutem.

W jednej z Puran jest powiedziane, że "Devi może być czczona tylko przez tych, którzy są zarówno inteligentni jak i odważni". I nie może być czczona przez głupców i tchórzy. To bardzo ważne, dostaliśmy umysły. Nie dostaliśmy umysłów, aby porządkować banały życia. Dostaliśmy umysły, aby wytyczyć naszą drogę ku Wszechmogącemu, Absolutowi. Ona nie ma zamiaru prowadzić was za rękę. W pewnym momencie musicie wytyczyć dla siebie kierunek. Powodem tego jest to, że jeśli tego nie uczynicie, nie jesteście godni, aby was zaprezentować przed Wszechmogącym. Tylko ci, którzy używają swojej odwagi i inteligencji, siły swego pragnienia mogą odnaleźć kierunek, są naprawdę godni, aby przed Nim stanąć. To wszystko jest częścią ewolucji ludzkości. Aby zrozumieć i docenić Wszechmogącego, musicie mieć świadomość, która jest w stanie Go przyjąć.

Około dwóch lat temu Shri Mataji przybyła do Rijadu a ja napisałem wiersz sanskrycki, który Jej ofiarowałem. I Ona zaczęła go dla mnie uzupełniać, ponieważ nie był skończony. A jeden z wersetów brzmiał: "...Jak mogę przelać to wszystko do tak małych pucharów?..." Ponieważ świadomość, umysł nie jest jeszcze rozwinięty do tego stopnia, aby przyjąć promieniowanie, pełny ciężar promieniowania Wszechmogącego. Jak więc macie zamiar rozwinąć umysł? Przede wszystkim, umysł jest czakrą Agnya. Rozwijacie umysł skupiając się na naturze Wszechmogącego, Absolutu. Kontemplując Go każdego dnia swojego istnienia. W ten sposób uwaga wznosi się do Niego.

A nerwy w mózgu stają się bardziej wyrafinowane. Płatki Sahasrary stają się bardziej subtelne do tego stopnia, że mogą otrzymać łaskę Absolutu i Jego świadomości. Shri Adi Shakti jest Jego Shakti. Jest mocą, dzięki której wszystko się dokonuje. Ona jest Tą, która dla was udoskonala wasz umysł. Ale wy sami musicie zwrócić na to uwagę. W Sahaja Yodze jest bardzo łatwo, ponieważ często pozostaje się samemu, aby móc dostrzec banały. Czakra może blokować się. Ale co to za różnica? Blokada może puścić w ciągu pięciu lub dziesięciu minut. Więc po co się tym przejmować? Wiemy o tym, że blokady przenoszą się z czakry do czakry. Że ruch Kundalini przesuwa się z czakry do czakry. Więc jaki jest cel koncentrowania się na rzeczach, które są nieistotne?

W przeszłości, jak widzicie, wielu wielkich poszukiwaczy przybyło na tę Ziemię, aby szukać Boga. Więc czego jeszcze szukacie? Co oznacza szukanie? To oznacza szukanie Boga. Oni nie mieli Shri Adi Shakti, aby im pomóc. Wy macie Ją tutaj przed sobą. Więc powinniście z tego skorzystać. I postarajcie się ustabilizować w tym punkcie, który jest Absolutem. I wszyscy możecie przebywać tutaj w kolektywie, ale relacja między wami i Absolutem musi by indywidualna, między wami i Nim samym. A kiedy Go zobaczycie, nie będziecie widzieć nikogo innego.

Widzicie. Dobrze jest być w kolektywie, bardzo dobrze jest przebywać ze sobą, aby cieszyć się swoim towarzystwem, ale wasze wzajemne relacje powinny sprzyjać wznoszeniu się do Boskiego Absolutu. Musicie to zrozumieć. Całkowitym celem Sahaja Yogi jest ten wzrost. Wielka Bogini, sama Shri Adi Shakti przejawia oddanie dla naszego Pana, które jest nie do opisania na poziomie ludzkim. Cała gra pomiędzy Wszechmogącym a Shakti jest czymś, co jest jedną z najgłębszych tajemnic ludzkości i Stworzenia.

A najgłębszym pragnieniem Shri Adi Shakti jest wstąpienie Jej Tworzenia i Jej dzieci na tron Wszechmocnego, jako dar dla Jej Pana. Podobnie jak my, kiedy ofiarowujemy dary dla Shri Mataji, jeśli to są kwiaty, usuwamy najgorsze kwiaty, ofiarowujemy tylko najlepsze, najdoskonalsze. Tak więc, kiedy Shri Adi Shakti ofiarowuje Panu Jej dzieło, jest to coś na poziomie dalekim od tego. I tylko to najdoskonalsze może być Jemu zaprezentowane.

Widzicie. Musicie to zrozumieć. Jako istoty ludzkie, nie mamy znaczenia, z wyjątkiem tego, na ile odgrywamy rolę w tej grze pomiędzy Panem a Jego Shakti. Całe tworzenie można odrzucić, jeżeli nie służy ono temu celowi. Ponieważ jest tylko ich dwoje, którzy są istotni we Wszechświecie, jest to Pan i Jego Shakti. Wszystko inne jest zbędne i bez znaczenia.

Pod koniec tworzenia pozostaną tylko Oni we dwoje. Więc nie wolno wam lekceważyć tego, co się dzieje. Jesteście istotnymi częściami tego spektaklu, tego bardzo głębokiego dramatu, który jest podstawą i wewnętrznym korzeniem Wszechświata.

Czy zastanawialiście się kiedyś, dlaczego czakra Mooladhara ma cztery płatki? Co to znaczy? Dlaczego cztery? Jest ich cztery, ponieważ jeżeli połączycie Pana i Shakti w Sushumnie, gdzie Ich stopy się opierają, znajdziecie tam cztery spoczywające stopy. Jest to... to dlatego to jest najwyższa czystość, ponieważ reprezentuje ona połączone stopy Pana i Jego Shakti, i ona jest dana jako tron dla syna, Ganeshy, Pana, Omkary, aby na nim zasiadł. Te rzeczy są bardzo ważne, bardzo głębokie. Aby być siedzibą gry Pana i Shakti potrzebna jest skrajna czystość, skrajna mądrość i skrajna świadomość tego, co się dzieje.

Cały cel tego tworzenia jest tym i tylko tym. Tworzenie nie zostało przeznaczone do prasowania sari. Ani do martwienia się o dhobi [praczki]. Są one całkowicie nieistotne. Nie przetrwają nawet stulecia, opuszczą samotnie wieczność. Nie ma tam też organizacji. Możecie organizować do utraty tchu, ale jeśli nie działa pragnienie Absolutu, nie otrzymacie kolejnego Sahaja yogina. Widzieliście to. Wielu z was widziało. Mieliśmy wiele wspaniałych doświadczeń wcześniej, kiedy pojawialiśmy się w pustych salach pomimo ogromnego rozgłosu.

Widzicie, wy nic nie robicie. Pan Krishna, kiedy przyszedł, powiedział: "Ty nic nie robisz. Ja robię to wszystko". Tak więc istota ludzka zwodzi samą siebie na myślenie o tym, że ona coś robi. Ona nic nie robi. [Shri Krishna] powiedział: "Działaj! Musisz działać. Ale pozostaw Mi rezultaty swoich działań". Więc działanie bez oczekiwań, jest tym, o czym On mówi.

Teraz, jak macie zamiar się obudzić? Co zamierzacie zrobić? Kiedy się działa, każdy wie, co jest lewą stroną, co jest prawą stroną. Działamy poprzez prawą stronę używając siły pragnienia lewej strony. Jest to coś, co jest wszystkim dobrze znane. Za pomocą której czakry się działa? Która jest czakrą aktywności? Kto na to odpowie? Czakrą tworzenia? Wszyscy musicie to wiedzieć, to podstawowe rzeczy. Swadishthana.

W porządku. Swadishthana jest po prawej stronie, prawda? A Shuddha Ichha jest po lewej. A więc, co jest pomostem między pragnieniem Boga Wszechmogącego a działaniem? Jest nim lewa czakra Swadishthana. Zgadza się? I dlatego wszystkie buce tam idą i osiadają. Aby odłączyć wasze działanie od waszego pragnienia. Bardzo proste, widzicie. Gdziekolwiek buce uderzają mocno, musicie wiedzieć, że to jest ważna czakra.

Teraz widzicie, że chociaż jesteśmy istotami ludzkimi, jesteśmy dzięki łasce Boga, Oświeconymi Duszami. Oznacza to, że cała tantra Wszechświata jest obecna w nas w miniaturze. To uczyniła Shri Mataji i powiedziała: "Ja was tam umieściłam. Teraz to, co zrobicie ze sobą to wasza sprawa". Teraz jako Shuddha Ichha Wszechświata... Czy wszyscy wiedzą, czym jest Shuddha Ichha? Shuddha Ichha jest czystym pragnieniem Wszechświata. A jakie jest czyste pragnienie Wszechświata? Czystym pragnieniem Wszechświata jest Bóg, pragnienie samego Boga Wszechmogącego. Jako że ono przepływa przez Ida Nadi Wszechświata i jest przenoszone przez Boginię Shri Mahakali, aby być umieszczone, zdeponowane w Kundalini. Więc ono przepływa po waszej lewej stronie lub może płynąć po waszej lewej stronie, jeżeli tego chcecie.

Aby poinformować wasze działania. Dopóki nie jesteście połączeni, wasze działania nie mają znaczenia. Jak w przypadku mrówek, które biegając dookoła, nie wiedzą co robią. Tak więc najpierw trzeba ustanowić w sobie czyste pragnienie. Pozwólcie mu płynąć w waszej Ida Nadi. Jak to zrobicie? To jest bardzo proste. Modlicie się do Shri Mataji i mówicie: "Ty jesteś Shuddha Ichha Wszechświata i ja wielbię Cię taką". Jeśli tylko to zrobicie, pomodlicie się do Niej, pomodlicie się do Niej, to Ona będzie płynęła z taką siłą w waszych Ida Nadi, że zniszczy wszystko, co jest w waszym lewym Swadishthanie i popłynie na prawo. Aby poinformować wasze działanie.

Nie możecie mieć blokad po prawej stronie, jeśli wasza lewa strona jest silna. Widzicie. Więc to jest pierwszy etap. Jeżeli to zrobicie to Shuddha Ichha... nie musicie robić nic więcej, Shuddha Ichha będzie płynąć przez wszystkie wasze czakry, ostatecznie przełamie bariery, w waszym mózgu. które są w waszym umyśle i napełni oświeceniem i nektarem każde włókno nerwowe i każdą komórkę w waszym mózgu. Kiedy to się stanie, to zmieni się cała wasza przytomność umysłu i świadomość. Kiedy one się zmienią to wasza świadomość zostanie napełniona świadomością Absolutu. Kiedy ona zostanie napełniona świadomością Absolutu ujrzycie wyraźnie Shri Mataji, kim Ona jest, że jest Shakti samego Boga Wszechmogącego. Nie powiemy: "Shri Mataji zrobiła to, Shri Mataji zrobiła tamto”, znacie całą tę Mayę i grę. Niektórzy ludzie czują się przez moment tragicznie, a za chwilę są szczęśliwi... To wszystko nie ma sensu.

Jeśli polegacie na sobie pozostaniecie całkowicie stabilni w zasięgu wzroku waszych Rodziców, w zasięgu wzroku Wszechmogącego. Nie zmieniacie się z dnia na dzień. Nie wątpicie w siebie. Nie możecie stać się Nirvikalpa, dopóki się o tym nie dowiecie. Ponieważ częścią Nirvikalpy nie jest tylko wątpienie w Boga lub Shri Mataji. Bardzo łatwo tego nie robić. To jest niewątpienie w samego siebie jako Ich przedłużenie. Ponieważ, jak powiedziała Shri Mataji, Ona sprawiła, że każdy z nas stał się częścią Jej ciała. Tak więc, wątpić w samego siebie, to w pewnym sensie wątpić w Nią.

Teraz ludzie starają się unikać rozpoznania, co zostało dla nich zrobione przez otrzymanie Realizacji w Sahaja Yodze. Nie chcecie dostrzec, że oni zostali uczynieni częścią ciała samego Boga Wszechmogącego w znaczeniu Jego Shakti. Ponieważ oznacza to, że nie możecie zachowywać się w taki sam stary sposób, w jaki zwykle zachowywaliście się. Nie możecie być przywiązani do tych samych starych rzeczy, do których kiedyś byliście przywiązani. Musicie to zmienić. Gotowi? Ok. I to jest coś, czego ludzie nie rozumieją. I to jest unikanie Sahaja Yogi, to jest ucieczka od niej. Istotą Sahaja Yogi jest fakt, że ludzie zostali... ludzie zostali wzięci, dostąpili Realiazcji, zostali częścią ciała Bogini i otrzymali możliwość podniesienia swojej świadomości na najwyższy poziom, aby osiągnąć Realizację Boga. To jest to.

To jest bardzo proste. Wszystko inne to strata czasu. I trzeba uznać, że chociaż możemy być Sahaja yoginami, to nie zarządzamy Wszechświatem; Wszechświat jest zarządzany przez nas. Mam na myśli, jest zarządzany dla nas przez Wszechmogącego. I kierowany przez nas dla Wszechmogącego. Nie możemy zdecydować, że tak się stanie, to musi się stać, musimy mieć dwadzieścia osób w przyszłym tygodniu. To nie może się zdarzyć. Bóg decyduje, ilu ludzi chce, decyduje, gdzie i kiedy, po prostu musicie być narzędziami. Nikt z nas nie może nawet o tyle zmienić Wszechświata. Dopóki nie zrobimy tego... na grzbiecie fali, która poprzedza Wszechmogącego i dopóki nie działamy jak narzędzia.

Dawne dni yoginów siddhi, którzy jeżdżą na chmurach, przemieniają góry i ciskają piorunami skończyły się. To było przeznaczone dla osób prawostronnych. Dla tego, kto chciał sam robić rzeczy. To nie my. Jesteśmy częścią ciała Bogini. I każdy z nas musi być jak komórka nerwowa. Kiedy mózg mówi nam co robić, musimy to zrobić. Jako tacy wszyscy jesteśmy kolektywni. To jest prawdziwa kolektywność. I jeśli my, każdy z nas rozpozna, że jest komórką nerwową w mózgu Bogini, przenikając Jej całą istotę, potem całe granice między narodowościami i to, co utrzymuje Sahaja yoginów osobno, rozpuści się.

Wszyscy zdajemy sobie sprawę, że jesteśmy jednością, jesteśmy tacy sami, że każdy z nas jest indywidualny i każdy z nas ma indywidualną relację z Wszechmogącym, wszystkie rodzaje błędnych identyfikacji znikają. Teraz mówimy wspólnym językiem, bez wątpienia, to jest prawdziwe. I to jest wspólny język wibracji. Jeżeli gdzieś jesteście, nie wiecie jak, ale komunikujecie się z ludźmi, którzy mówią odrębnym językiem. To naprawdę proste. Tak więc naprawdę chciałbym, abyście uświadomili sobie poprzez ten wykład, co zostało dane w Sahaja Yodze. Co zrobiła Wielka Bogini w Jej absolutnej naturze i w jakim celu. Abyście nie tracili ani czasu ani energii na inne rzeczy. Nie ma nic większego niż to. A ponieważ sama Bogini jest Wszechpotężna, poza czasem, poza wszystkim.

Tak więc wasza świadomość musi być takiej natury, która może to zrozumieć, i która jest jednością z tą świadomością. Bez wątpienia możecie stać się jednością z Nią w świadomości. I widzieć rzeczy tak, jak Ona je postrzega. Ale do tego wasz umysł musi się rozwinąć. Więc to jest to, co trzeba zrobić. I naprawdę reszta nie jest ważna. Na tym poziomie nie ma znaczenia, jak upływa czas. Na tym poziomie nie ma znaczenia, czy istnieją cuda czy nie, ponieważ cała koncepcja cudu nie istnieje. Wszystko podąża za pragnieniem Absolutu. Kto tworzy reguły rozstrzygające co jest cudem, a co nie? Istoty ludzkie. Nie Bóg. Dla Boga nie istnieje coś takiego jak cud. Wszystko jest dla Niego możliwe.

Więc to o czym mówię: unieście waszą świadomość wyżej, uczepcie ją na wyższym poziomie, zatrzymajcie ją tam. Tak, że zobaczycie, co naprawdę się dzieje. I nie starajcie się, pomimo wszystkiego co zostało dane, kontynuować poruszania się w tych samych kręgach, niskich kręgach, w których się przebywało przed Realizacją. To jest bardzo ważne. Jest to tak ważne, że nie wiem, jak to powiedzieć. Pracujcie nad zwiększeniem struktury i pojemności umysłu tak, że będziecie mogli pojąć to, co jest Absolutem.

Nie wiem, czy jest coś więcej do powiedzenia. Pamiętam, że dawno temu, kiedy po raz pierwszy spotkałem Shri Mataji, był tam Gregoire, wielu innych chłopaków kręciło się razem ze mną. Pamiętam, pewnego wczesnego ranka, po tym jak spaliśmy w Jej mieszkaniu w Londynie, rozmawiałem z Nią a Ona powiedziała... widzicie, mówiliśmy o Mayi. I ja powiedziałem: "Matko, pragnę, abym mógł wyjść poza Mayę". A Ona powiedziała mi, to było siedem czy osiem lat temu, Ona powiedziała mi: "Pewnego dnia Mnie dogonisz". Powiedziała: "Dogonisz Mnie". A to, co próbuję wam powiedzieć to to, do czego wszyscy powinniśmy dążyć. Spróbujcie wyjść poza.

A możecie wyjść poza tylko wtedy, kiedy możecie dotknąć stóp Absolutu. Absolut jest jak górski szczyt, który unosi się nad chmurami.

Nie możecie wznieść się ponad chmury, dopóki nie wesprzecie się na szczycie góry. Tak więc nie możecie wznieść się ponad Mayę, to nie jest możliwe, dopóki wasza świadomość nie dotknie stóp Absolutu. Ponieważ ponad Mayą nie ma nic oprócz Absolutu, Atma Tattwa. Wiecie, że Atma Tattwa spoczywa w sercu Boga Wszechmogącego i unosi się, aby tańczyć w Sahasrarze jako Sadashiva. Więc serce jest bardzo ważnym organem. Rajabhai powiedział, że kiedy Shri Mataji dała mu Realizację, powiedziała: "Wy młodzi mężczyźni macie tak twarde serca". I nie myliła się. Większość ludzi posiada twarde serca. To nie ich wina. To może być wynikiem ich doświadczeń na tym świecie. Ale serce powinno być, jak lotos. Nie wiem, ilu z was dotykało lotosu. Płatki są tak miękkie, jak jedwab. Serce człowieka powinno być tak miękkie, jak one.

Widzicie, otrzymaliśmy naszą Realizację bez względu na to, co zrobiliśmy. Dzięki łasce Boga Wszechmogącego, przez Jego współczucie, głębokie współczucie, głęboką miłość do ludzkości, do dzieci Jego Shakti. On przyznał - On mówi, zapomnijcie o wszystkim, zapomnijcie o tym, zapomnijcie o tym. Wybaczcie, widzicie, wybaczam im. Wybaczam im. Musimy być tacy sami w naszych sercach dla reszty ludzkości.

Kiedy uczeń Chrystusa, myślę, że to był Piotr, przyszedł pewnego dnia do Chrystusa i zapytał: "Jak często powinienem wybaczać moim braciom, siedem razy?" A On odpowiedział: "Nie, siedemdziesiąt razy siedem". A to, co miał na myśli, to nieskończenie wiele razy. Widzicie, nie można być dobrym Sahaja yoginem, o tym jestem przekonany, dopóki nie jest się życzliwym i nie jest się delikatnym. Życzliwość i delikatność nie oznaczają słabości. Oznaczają bycie łagodnym, próbując popierać drugą osobę z serca, troszcząc się o to, co Shri Mataji nazwała w swoim wykładzie, troszcząc się o jej hitę [dobro].

Postarajcie się dostrzec, jak zrobić to, co jest dla niej [drugiej osoby] najlepsze, jak nią pokierować w taki sposób, że ona wzrośnie. To znaczy, kiedy ktoś jest wobec was niemiły, wychodząc z siebie, czy jest wobec was niemiły? Jeżeli jesteście Atmą, jak on może być wobec was niemiły? Jeśli jesteście Atmą możecie znieść to wszystko.

I pomimo tego próbujcie i rozwiązujcie. Jedyne, czego naprawdę nie można oczekiwać to to, że będziemy tolerować jakąkolwiek zniewagę samej Bogini. Wtedy musimy być silni i stanowczy. Ale to nie oznacza, że weźmiemy sprawiedliwość w swoje ręce. Sprawiedliwość jest... należy do Wszechmogącego, nie do nas. Chrystus powiedział także: "Nie sądźcie, byście nie byli sądzeni". Wyjaśniłem bardzo wyraźnie, że nie mamy prawa osądzać. Nie będziemy tam siedzieć, na końcu wypisując, kto powinien pójść do piekła a kto iść do nieba. To zrobi ktoś inny. Więc nie możemy osądzać. Musimy pozostawić Bogu osądzanie, a dla nas wykonywanie. Nie możemy negować żadnych cech Wszechmogącego, takich jak sprawiedliwość, osąd, zdecydowanie, planowanie. To należy do Niego. My tylko to wykonujemy. Ale kiedy jesteśmy dobrzy dla bliźniego, dla każdej żywej istoty, która się porusza, w kontekście jej dharmy na tym świecie, uszczęśliwiamy Pana. Nie chcę przez to powiedzieć, że ktoś krąży jak dźiniści starając się nie zabijać owadów, ponieważ w dharmie owadów jest to, że mają zostać zmiażdżone pod stopami człowieka. Zarówno my jak i one zostaliśmy stworzeni w ten sposób, że ma to... jest to nieunikniony wynik normalnego życia. Nie powinniśmy dać się zwariować. Musimy jeść. Kurczaki... chodzi mi o to, nie oznacza to, że nie zabijecie kurczaka, żeby być łaskawym dla niego. Musimy żyć w granicach zdrowego rozsądku.

Ale na tym świecie nie ma miejsca na niepotrzebne okrucieństwo. Pan nie jest okrutny. A jeśli mamy brać udział w Jego esencji i Jego naturze, musimy być tacy jak On. Tak więc przesłaniem, które próbuję wam przekazać jest to, że pomimo całej świetności, która otacza Boginię i musi być, ponieważ Ona jest w końcu Shri Adi Shakti, nie zapominajcie, że najgłębszym pragnieniem w naszym sercu, Shuddha Ichha jest wzniesienie was do stóp Jej Pana, jako dary Jego godne.

I w całym swoim dramacie Ona nieustannie próbuje w swoim ruchu doprowadzić was do tego punktu. I powiadam wam, że nie ma nic poza tym we Wszechświecie, czym warto się martwić z wyjątkiem tego faktu.

Jeśli kochacie swoją Matkę postarajcie się być godnymi ofiarowania przez Nią dla Jej Małżonka. A jeżeli kochacie swojego Ojca, postarajcie się być godnymi tego, aby być Jemu ofiarowanym. A jeśli kochacie Ich oboje to się nieuchronnie spełni, ponieważ Ich miłość będzie działać przez wasze serce i Oni będą się łączyć, a wy nie możecie pomóc, ale możecie wznieść się. Żyjcie waszym sercem, nie waszym umysłem. I nie przez wasze ego i superego, i kwestionowanie wewnętrznych pragnień waszego serca. Nie kwestionujcie ich. Nie możecie ich kwestionować. One są poza logiką.

Żyjcie sercem. Jeśli wyrazicie swoje serce, doprowadzicie do takiego poczucia zadowolenia z życia, że nie będziecie mogli być źli na nikogo. Będziecie tak szczęśliwi przez cały czas, że bez wysiłku wasi Rodzice uniosą was do poziomu, który był waszym przeznaczeniem w momencie waszego stworzenia. To wszystko, co miałem do powiedzenia.

Jay Shri Mataji!