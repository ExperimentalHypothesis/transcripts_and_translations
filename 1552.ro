Adi Shakti Puja, Cabella Ligure, 24 June 2007.

E atât de plăcut să vă revăd pe toţi aici! 

Cred că este prima Puja pe care o sărbătorim în acest loc; sper că vă simţiţi confortabil şi nu v-a fost peste mână să veniţi aici. Astăzi este o zi cu adevărat măreaţă... Este Adi Shakti, o celebrăm pe Adi Shakti. Şi care este originea acestei Adi Shakti? Nu v-am vorbit niciodată despre asta. E prima dată când vă spun că Adi Shakti este Mama Primordială, este Puterea, Puterea lui Dumnezeu, care a dorit să creeze această lume. Iar ea însăşi a reuşit să creeze această lume măreaţă. N-aţi putea să luaţi loc cu toţii? Nu e loc pentru ei sau ce se întâmplă? Vă rog luaţi loc. De ce stau în picioare? 

(Hindi) Sunt scaune în spatele vostru, puteţi sta acolo. O să cadă cu totul. Pe cât posibil, simţiţi-vă confortabil, nu vă obosiţi inutil. Sper să găsiţi cu toţii locuri pe care să staţi comod. Deci astăzi o să vă vorbesc despre Adi Shakti, care constituie un subiect foarte, foarte vechi. Adi Shakti este Puterea lui Dumnezeu însuşi. Iar ea a creat lumea aceasta pentru a aduce Împărăţia Lui pe acest pământ. Vă puteţi imagina că nu exista nimic decât întuneric şi din întuneric a trebuit să creeze toţi aceşti copaci frumoşi, pitoreşti şi toate tipurile de vegetaţie. Toate acestea ea le-a creat. Dar la ce bun să ai toate aceste lucruri, care nu vorbesc, nu înţeleg, din partea cărora nu există nicio manifestare? 

Desigur, unii copaci şi unele flori primesc într-adevăr vibraţii frumoase şi ele cresc foarte bine. Dar nu toate, unele dintre ele. De exemplu, trebuie să vă spun că aici florile nu au parfum. Nicio floare n-are parfum. Am fost peste tot să văd dacă există flori parfumate. Şi motivul este că le fac să crească foarte mari, sunt foarte mari, mai mari decât le poţi găsi oriunde. Dar nu au parfum. În timp ce în ţări sărace, cum e India, florile au un parfum fantastic. Chiar şi floricelele au un parfum fantastic. Care e aşa deosebit la parfumul din India şi de nicăieri altundeva, de nicăieri... Unele flori poate că au un pic de parfum, dar nu există parfum în florile cultivate atât de frumos, cu multă iubire şi grijă. 

Dar multe flori sălbatice, precum şi cele din India, au parfum. Care este motivul? Se spune că solul Indiei este parfumat. Cum să fie parfum în sol? Dar e dovedit. Ce vă spun nu e o poveste, ci un lucru dovedit, că în India orice floare pe care o cultivi are, aproape întotdeauna, parfum. Ceea ce nu e cazul aici şi nici în celelalte ţări. Te duci în Norvegia sau te duci în Germania, în orice altă ţară te-ai duce, nu găseşti parfum în flori. E şocant că nu există parfum în flori. Când lumea aceasta a fost creată, nu exista parfum. 

Dar în unele zone exista, în special în India şi alte câteva zone. E de necrezut că nici aici şi nici altundeva în străinătate nu există flori parfumate. Deci voi v-aţi născut aici. Voi aţi adus parfumul, voi sunteţi oamenii care sunt suflete realizate şi voi aveţi parfumul, pe care trebuie să-l răspândiţi. Aşa că responsabilitatea voastră este dublă, cred eu, pentru că trebuie să răspândiţi parfum. Parfumul este ceva înnăscut. Chiar şi aici, unde, am putea spune, solului îi lipseşte parfumul, oamenii au parfum în caracterul lor, în comportamentul lor, în înţelegerea lor. Şi există pace, la care aspiră. Nu spun că sunt plini de pace, dar aspiră la ea, aspiră să aibă pace... Aspiraţia aceasta însăşi sugerează că sunt oameni parfumaţi, că sunt foarte parfumaţi. Parfumul dintr-un om se află în firea lui, în temperamentul lui, în felul lui de a fi şi în felul în care se comportă faţă de alţii. 

Nicio ţară de nicăieri nu este conştientă încă de faptul că trebuie să deveniţi plini de parfum. Dacă oamenii ar fi conştienţi de asta, atunci toate războaiele ar înceta, toate se vor termina şi oamenii vor şti că suntem cu toţii una. Nu aparţinem unor ţări diferite sau altor lucruri ca acestea, pe care noi le-am făcut. Nu Dumnezeu a făcut Franţa. Noi am făcut-o. Din cauza mentalităţii „asta e ţara mea, aia e ţara ta”, ne luptăm între ţări. Ţara aceasta nu aparţine nimănui, îi aparţine lui Dumnezeu! Dar oamenii se luptă prosteşte pe motiv că: „asta e ţara noastră, asta e ţara noastră...” Am călătorit prin întreaga lume şi n-aş putea spune că vreo ţară aparţine cuiva. Pentru că, dacă sunteţi posesori ai unei ţări, ar trebui să aveţi parfum, ar trebui să aveţi un temperament care să-i facă pe ceilalţi să simtă că veniţi din ţări parfumate. Nu trebuie să vă certaţi! 

Dar o ţară luptă împotriva alteia, peste tot e aşa, citeşti în ziare şi vezi tot timpul absurditatea asta, că ţările luptă unele împotriva celorlalte. Şi cu cât sunt mai dezvoltate, cu atât se pricep mai bine la asta. În dezvoltarea asta a lor sper că se vor înălţa, vor deveni spirituale şi vor dezvolta parfum. Dar spiritul acesta combativ al oamenilor provine de la Satan, cred, pentru că ei se sinucid, îi omoară pe alţii, distrug întreaga lume. Dacă citeşti ziarele, ţi se face ruşine de modul în care fiinţele umane se comportă. Deci sahaja yoghinii n-ar trebui să susţină niciun fel de luptă. Ei sunt aici pentru a aduce parfum oamenilor, pentru a le aduce fericire, pentru ca să se bucure şi nu să se lupte. Aceasta e una dintre primele îndatoriri ale sahaja yoghinilor, de a nu adera la nimic care urăşte, care luptă, care creează probleme. Aceste spirite combative au distrus parfumul solului. Dacă oamenii devin iubitori şi plini de afecţiune, atunci chiar şi solul acesta va deveni parfumat. 

Primul lucru pe care trebuie să îl învăţăm este să ne iubim unii pe alţii şi să nu urâm pe nimeni. Sunt atâtea feluri de a urî – şi aceasta este o caracteristică umană. Animalele urăsc, pentru că sunt animale. Fiinţele umane nu pot fi animale! Suntem fiinţe umane şi, ca fiinţe umane, ar trebui să avem iubire, afecţiune şi nu ură, de niciun fel. Şi pentru că sunteţi sahaja yoghini, aş spune că ar trebui să încercaţi să vă dezvoltaţi capacitatea de a iubi, în locul aceleia de a vă lupta sau de a-i critica pe alţii. E foarte uşor să critici. Dar încercaţi să înţelegeţi că nici solul nostru n-are parfum, cum vom dărui parfum acestui sol? Se va întâmpla doar dacă oamenii de aici au afecţiune şi iubire unii faţă de ceilalţi. E lucrul cel mai important. 

Când s-a săvârşit Creaţia, ea s-a realizat numai prin afecţiune; altminteri ce nevoie ar fi fost ca natura să creeze toate aceste lucruri? Pentru ce există toate acestea? Pentru a vă face să vă simţiţi frumoşi! Toţi copacii aceştia sunt frumoşi pentru a vă face să vă simţiţi bine, să vă simţiţi una cu natura. Din punctul acesta de vedere noi, fiinţele umane, n-am avut nicio contribuţie. Nu vorbesc de sahaja yoghini, ei sunt deosebiţi, sunt minunaţi şi au făcut treabă bună, pentru că au pus iubirea mai presus de orice. Dar trebuie să le arătaţi şi celorlalţi că doriţi să-i iubiţi, pentru că trebuie să se iubească unii pe alţii. Întreaga lume a fost creată pentru că a existat iubire; altminteri ce rost ar fi avut atâta risipă de energie pentru continentele acestea şi pentru toate ţările? N-a fost pentru ca voi să vă luptaţi, n-a fost pentru ca voi să vă urâţi unii pe alţii sau să aveţi o părere superlativă despre voi înşivă, ci ca să vă iubiţi unii pe alţii, să aveţi mai mulţi fraţi şi surori. Iar în Sahaja Yoga simţiţi asta, aveţi fraţi şi surori peste tot. 

Astăzi când veneam, am fost aşa de fericită să văd că sunt aici oameni din întreaga Europă şi de asemenea din India. Cum e posibil? Pentru că aţi dezvoltat iubirea aceea, pentru că aveţi iubirea aceea, iubirea aceea înnăscută, prin urmare oriunde vă duceţi, oriunde întâlniţi oameni, ei spun: „Am văzut sahaja yoghini, care nu sunt nimic altceva decât iubire”. Nu-i interesează cine sunteţi, ce rang aveţi sau altceva, ştiu doar că sunteţi un sahaja yoghin, iar un sahaja yoghin îi iubeşte pe ceilalţi sahaja yoghini. E o realizare foarte mare, n-a mai existat aşa ceva, nu exista parfum în sol şi nu exista parfum în fiinţele umane. Acum a venit timpul acela. Acum aveţi capacitatea de a vă iubi unii pe alţii şi de a vă ajuta unii pe alţii şi de a vă înţelege unii pe alţii. Nu să vă criticaţi şi nu să vă insultaţi sau să vă defăimaţi în vreun fel. Vă spun lucrurile acestea, pentru că sunteţi oameni autentici şi sunteţi sahaja yoghini. Câţi oameni sunt sahaja yoghini? 

Vedeţi? Foarte puţini. Trebuie să avem mai mulţi sahaja yoghini, pentru ca oamenii să înţeleagă că sunteţi cu toţii parte integrantă a unei ţări unice, iar ţara aceasta este a iubirii. Când se va întâmpla asta, vom putea spune că Sahaja Yoga a izbândit. Să vă ajutaţi unii pe ceilalţi, să vă înţelegeţi unii cu ceilalţi, aşa ar trebui să fie. Şi cred că sahaja yoghinii chiar se înţeleg unii cu ceilalţi şi se iubesc unii pe ceilalţi. Însă totuşi ar trebui să-şi depăşească limitele. Mulţi oameni nu înţeleg că Sahaja Yoga nu este numai pentru ei, este pentru întreaga lume. Trebuie s-o daţi altora, şi trebuie să transpuneţi în faptă ceea ce am numi unitatea iubirii. În iubire nu vedeţi lucrurile greşite, ci vă bucuraţi pur şi simplu de iubire. 

Şi asta este ceea ce ar trebui să vedem în Puja de astăzi – anume: „Nutrim noi vreun sentiment de ură faţă de cineva? Avem gânduri rele faţă de cineva sau faţă de vreo ţară?” Ar trebui să încercaţi să vă faceţi introspecţia. Dacă sunteţi un sahaja yoghin adevărat, nu veţi urî pe nimeni, ci-l veţi iubi, îl veţi iubi ca şi când ar fi unul de-al vostru. Iubirea este cel mai mare lucru pe care l-a lăsat Dumnezeu fiinţelor umane. Şi asta este ceea ce ar trebui să încercaţi să dezvoltaţi. Sunt atât de fericită acum, când aţi făcut atâta drum pentru a sărbători această primă zi... primă zi a creşterii voastre ca sahaja yoghini. Şi dacă sahaja yoghinii se vor răspândi şi tot mai mulţi vor deveni sahaja yoghini, atunci munca voastră se va încheia, pentru că atunci veţi trăi bucuria de a fi cu toţii una. Deci trebuie să faceţi aşa încât toţi să devenim una. Nu e nimic de criticat şi nimeni de urât, ci ideea e să vă iubiţi unii pe alţii. Şi descopăr că există atât de mulţi sahaja yoghini care au atins acest nivel al iubirii şi sunt unii care încă se mai luptă, pentru că n-au ajuns la acest nivel. 

Unii, nu mulţi. Sahaja Yoga înseamnă că suntem una, suntem cu toţii sahaja yoghini, dar nu separat, ci împreună. Dacă înţelegeţi acest lucru, atunci sărbătoriţi cu adevărat măreaţa zi de astăzi a lui Adi Shakti! De ce a creat Adi Shakti lumea aceasta? De ce s-au întâmplat toate acestea? De ce nu gândim: de ce ne-au fost date atât de multă iubire, atât de multă prosperitate? Nu realizăm niciodată unde suntem şi cât de multe am primit! Nu bani, ci iubire. Iar când veţi înţelege cum să vă iubiţi cu adevărat unii pe alţii şi că nu există ură, că nu există răzbunare, ci nimic altceva decât iubire, iubire şi iarăşi iubire... Acesta este mesajul de astăzi: că noi toţi trebuie să ne iubim unii pe ceilalţi. Trebuie să avem tot felul de ritualuri, dar ele sunt doar expresia iubirii noastre; nu este doar un ritual, este iubire. 

Când aveţi iubirea Mamei, cum o exprimaţi? În acelaşi mod trebuie să înţelegem că astăzi trebuie să promitem că pentru noi iubirea este cea mai importantă. Trebuie să iubim! Oamenii nu iubesc nici măcar în propria lor familie. Nu mă adresez acum unor astfel de oameni, ştiu... Ei îşi iubesc propriile familii, propriul sat, propria zonă, toate acestea... Şi totuşi lumea poartă încă războaie, lupte şi tot felul de necazuri. Toţi oamenii din lume trebuie să se iubească unii pe alţii, nu există nicio altă soluţie decât a iubi. Şi în iubirea aceasta nu există egoism, ci doar bucurie, şi această bucurie trebuie s-o simţiţi şi s-o daţi altora. Sunt sigură că voi sahaja yoghinii faceţi asta şi că vedeţi greşelile altora şi că nu veţi crea nimănui probleme. Iubirea este mesajul lui Adi Shakti. Mai gândiţi-vă la un lucru: o singură Adi Shakti a creat întreaga lume Cum a făcut ea asta? 

Cât trebuie să fi planificat? Cât trebuie să fi organizat ea totul – nu este un lucru uşor. Doar pentru că ea a iubit. Iubirea ei este expresia existenţei voastre. Şi de aceea, dacă doriţi să fiţi una cu ea, trebuie să învăţaţi să iubiţi. Desigur, pentru asta să ştiţi că trebuie să iertaţi. Dacă nu ştiţi cum să iertaţi şi găsiţi greşeli altor oameni, n-o să meargă. Munca voastră de acum este să iubiţi, să nu existe niciun pic de ură faţă de nimeni. Să nu vă gândiţi să urâţi pe cineva sau să loviţi pe cineva. Nu se poate să nu reuşiţi! 

Sunt sigură că veţi reuşi! În toate ţările europene şi pe continentul indian, ţările dezvoltate se luptă, cele care nu sunt dezvoltate se luptă. Au propriul lor mod de a se lupta, asta e singura diferenţă. Dar nu există iubire! Dacă doriţi să aveţi iubire, atunci vă pare rău. Dacă de exemplu văd că o ţară urăşte altă ţară, îmi va fi foarte uşor să critic, spunând: ţara asta e foarte rea, oamenii sunt răi, acest lucru este rău, lucruri rele... Dar cred că, în esenţă, toate sunt bune, oamenii - foarte buni. Într-un fel sau altul ar trebui să fiu în stare să-i fac să înţeleagă asta. Dacă vor înţelege ce este iubirea şi vor simţi bucuria pe care le-o dă iubirea, atunci nu vor mai exista niciun fel de probleme. Doar fiinţele umane ştiu cum să iubească, nimeni altcineva... Animalele iubesc şi ele, dar iubirea lor este atât de limitată. Însă iubirea oamenilor e atât de frumoasă. 

Ei sunt frumoşi doar atunci când iubesc. Aşadar trebuie să vă spun să nu promovaţi o iubire ieftină, ci una de care să vă bucuraţi şi voi şi de care să se bucure şi altă persoană. Trebuie să înţelegeţi, modul în care fiinţele umane percep iubirea este uneori foarte ridicol! Deci mai întâi trebuie să înţelegeţi ce este iubirea, să mai înţelegeţi şi dacă voi iubiţi sau nu. Dacă iubiţi cu adevărat lumea aceasta, dacă iubiţi cu adevărat această Creaţie a lui Dumnezeu, atunci n-ar trebui să existe nicio urmă de ură, n-ar trebui să existe lupte, ci să vedeţi doar aspectele bune. Aşa cum o mamă îşi vede copilaşul, ar trebui să vedeţi lumea ca pe un loc minunat pe care Dumnezeu l-a creat pentru voi. Subiectul acesta este atât de generos, încât aş putea să vă vorbesc ore în şir. Dar ţin să vă spun doar că ar trebui să înţelegeţi măcar faptul că trebuie să aveţi cu toţii iubire unii faţă de alţii şi trebuie să avem înţelegere. Uitaţi-vă la copilaşii aceştia; ei se iubesc unii pe alţii, ei n-au învăţat încă să urască. Dar dacă nu sunt crescuţi aşa cum trebuie, se pot urî unul pe altul, pot fi foarte ciudaţi, ridicol de ciudaţi. 

Şi multe ţări sunt astăzi aşa; se luptă, pentru că nu iubesc. Sahaja yoghinii au o muncă măreaţă de îndeplinit, o viaţă mai înaltă, şi anume să arate că iubirea este un lucru măreţ. Nu contează că sunteţi hindus, creştin, o aberaţie sau alta; sunteţi cu toţii fiinţe umane, şi avem dreptul de a iubi. Iar dacă reuşiţi cumva să-i iubiţi pe oameni, vă spun, Sahaja Yoga se va stabiliza. Sahaja Yoga este ca un copac ce are nevoie de iubire ca de apă. Încercaţi asta, încercaţi în toate aspectele vieţii voastre şi veţi descoperi cât de rentabil este să iubiţi. Nu să ţineţi evidenţa cât de mult cheltuiţi sau ce faceţi, nu să socotiţi toate acestea. Ci, asemenea unui ocean care se revarsă asupra tuturor ţărmurilor dobândiţi o personalitate tipică de sahaja yoghin. Deci toţi sahaja yoghinii trebuie să hotărască azi că „îi vom ierta pe toţi oamenii pe care-i urâm şi-i vom iubi pe toţi”. Să vedem dacă merge. 

Sunt sigură că vom reuşi. În primul rând pentru că sunteţi cu toţii suflete realizate şi în al doilea rând iubirea este cea mai mare binecuvântare acordată fiinţelor umane, pe care dacă o veţi pune în practică nu vor mai fi niciun fel de probleme. Aşa că vă mulţumesc foarte mult!  