Public Program. Prague (Czech Republic), 18 August 1991.

Toinen yleisötilaisuus Prahassa, Tšekin tasavallassa 18. elokuuta 1991 
[Joogi kysyy valokuvien ottamisesta Shri Matajin puheen aikana.]  Kun puhun, silloin ei pitäisi kuvata. Voisitte vielä laulaa yhden lyhyemmän laulun.

 

Kumarran kaikille totuuden etsijöille.

Kuten eilen kerroin, totuus on se mikä se on. Sitä ei voi käsitteellistää, eikä sitä voi tuntea ihmisen tietoisuudella. Siksi teidän pitää tulla hienojakoisemmiksi olennoiksi, eli hengiksi. Tänään kerron teille hengen olemuksesta. Henki on Isän, Kaikkivaltiaan Jumalan heijastuma. Sen paikka sijaitsee päälaen päällä, fontanellin alueella, mutta se heijastuu sydämissämme, kun taas Kundalini on Pyhän Hengen, Esiaikaisen Äidin heijastuma. Kun tämä henki on valaistuneena huomiossamme, huomiomme muuttuu aktiiviseksi

 

Eli, kun laitatte huomionne johonkin, henki ei ala toimia siellä, vaan päinvastoin, minne tahansa laitatte huomionne, henki toimii alkaa toimia teissä. Valaistuneen sielun yksikin katse voi vakiinnuttaa rauhan ja ilon toisessa henkilössä. Kun henki alkaa virrata keskushermostonne kautta, teidän hermoissanne alkaa kehittyä uusia ulottuvuuksia, joiden avulla pystytte tuntemaan omat energiakeskuksenne, eli, sitä on itsetuntemus, ja pystytte tuntemaan myös muiden keskukset. Alatte saada täydellisen tarkkoja tuntemuksia sormenpäissänne. Jos tiedätte miten nämä keskukset saadaan kuntoon, silloin olemuksenne fyysinen ja mentaali puoli sekä tunteet tulevat täysin tasapainoon. Keskus on tämän näköinen, ja jos käytämme sitä oikealla tai vasemmalla puolella liikaa, silloin se muuttuu ahtaaksi. Joskus joku shokki saattaa murtaa sen, ja silloin voi alkaa kehittyä fyysisiä tai mentaaleja ongelmia. Mutta kun Kundalini läpäisee nämä keskukset, Hän laittaa ne kuntoon ja valaisee ne, koska Hän on nyt yhteydessä henkeen. Eli, henki kertoo meille, mitä meissä on vikana. Tämä on Viimeinen Tuomio. 

 

Tämä on myös Ylösnousemuksen Aika. Me tulemme tuomitsemaan itsemme, ja me tulemme nostamaan itsemme ylös Sahaja Yogan avulla. Henki on totuuden, absoluuttisen totuuden lähde. Jos on vaikkapa 10 lasta, jotka ovat oivaltaneita sieluja, ja jos heidän silmänsä sidotaan, ja heidän eteensä tuodaan joku mies, ja kysytään mikä hänessä on vikana, niin kaikki nostavat ylös saman sormen. Se tarkoittaa, että kaikkien mielestä sen miehen kurkussa on jotain vikaa. Ja jos mieheltä kysytään, "Onko kurkussasi jotain vikaa?" hän vastaa, "Kyllä, mutta miten te sen tiesitte?" Hengen valossa alatte vähitellen ymmärtää tätä jumalallista Voimaa, joka on kaikkialla. Ja jos tiedätte miten tätä jumalallista Voimaa käytetään, pystytte myös nostamaan muiden Kundalinin ja antamaan heille oivalluksen. Tiedätte myös kuka on rehellinen ja kuka ei, sillä saman tien kun laitatte sormenne sellaista ihmistä kohti, tunnette voimakasta kuumuutta, jos hän on huijari; sillä tietoisuuteenne on kehittynyt uusi ulottuvuus, jota kutsutaan kollektiiviseksi tietoisuudeksi. 

 

Ensin kehittyy tila, jota kutsumme 'nirvichar samadhiksi', joka tarkoittaa ajatuksetonta tietoisuutta. Esimerkiksi, tässä on kaunis matto, ja katson sitä, ja alan ajatella sitä. Mutta kun valaistumisen jälkeen näette jotain, teille ei tule ajatuksia, koska ajatukset tulevat joko menneisyydestä tai tulevaisuudesta, mutta nykyhetkessä ei ole ajatuksia. Kun siis näette jotain, niin kaikki se ilo, jonka taiteilija on luonut, alkaa virrata yllenne, ja se rauhoittaa teitä. Kaikki stressi ja huolet häviävät, koska henki on rauhan lähde. Monet ihmiset puhuvat rauhasta, mutta heillä itsellään ei ole rauhaa sisällään. He saattavat saada Nobelin rauhanpalkinnon, mutta mitä se hyödyttää - heillä itsellään ei ole rauhaa sisällään. Se on kuin pyörä: kun pyörä pyörii, ja olette pyörän reunalla, olette rauhattomia, mutta jos menette pyörän keskelle, siellä on rauhallista. Samalla tavalla teidän tilanne tulee keskelle. Jos esimerkiksi seisotte vedessä, ja tulee aaltoja, joita pelkäätte - aivan kuin ajatukset, joita tulee oikealta ja vasemmalta, tulevaisuudesta ja menneisyydestä. 

 

Mutta jos pääsette ylös veneeseen, Silloin ette enää pelkää aaltoja. Ja jos opitte uimaan, voitte mennä veteen ja pelastaa ihmisiä takaisin veneeseen. Tämä on toinen tila, johon voitte päästä, eli epäilyksetön tietoisuus, 'nirvikalpa samadhi', jossa teistä tulee hyvin tietäväisiä. Hengen valo valaisee aivonne. Me tiedämme hyvin vähän ihmisen tietoisuudellamme, mutta kun aivot ovat valaistuneet, alatte löytää uusia asioita. Meillä on muutamia tiedemiehiä, jotka ovat löytäneet paljon uutta Sahaja Yogaan tulemisensa jälkeen. Se antaa luovuudellenne uuden ulottuvuuden. Meillä on taiteilijoita ja muusikkoja, joista on tullut maailmankuuluja Sahaja Yogaan tulemisen jälkeen. Tunnette fyysisen olonne hyväksi; kaikista parantumattomista sairauksista voi parantua, monia niistä voidaan parantaa Sahaja Yogan avulla. Joillakin paraneminen kestää kauemmin, jotkut paranevat nopeammin, mutta useimmat parantuvat. 

 

Mutta tätä ei ole tarkoitettu pinnallisille ihmisille, tai sellaisille, jotka eivät halua saada oivallustaan. Se on tarkoitettu ihmisille, jotka ovat tosissaan ja ovat rehellisesti etsimässä totuutta. Sellaisetkin ihmiset, joita väärät gurut ovat vahingoittaneet, tai jotka ovat seuranneet väärällä tavalla jotain uskontoa, voidaan kaikki pelastaa. Hengen valossa teistä tulee omia opettajianne, koska näette totuuden. Voitte ensimmäistä kertaa tuntea tämän kaikkialla olevan Voiman, joka tekee kaiken elävän työn. Ja jos opitte tietämään miten tätä suurta voimaa käytetään, teistä voi tulla mestareita. Teistä tulee äärimmäisen dynaamisia, pelottomia, mutta samalla hyvin myötätuntoisia. Ja tämän pitää tapahtua teille kaikille. Vain ne, jotka eivät sitä halua, tai joille se ei ole tarkoitettu, eivät saa sitä. Mutta tämä kasvu ei ole mitään keinotekoista, niin kuin muovista voi tehdä tuhansia tekokukkia - tämä on todellisuutta, ja siksi tuleminen on tärkeää Sahaja Yogassa. 

 

Ennen kaikkea teidän henkisyytenne ja jumalallisuutenne alkaa ilmentää itseään, ja teistä tulee automaattisesti oikeudenmukaisia, ja nautitte omista hyveistänne. Sahaja Yogan suurin asia on se, että se on kollektiivinen tapahtuma. Ennen ihmisten piti puhdistaa itseään menemällä Himalajalle, tai piiloutumalla johonkin luoliin. Heidän piti tehdä paljon erilaisia puhdistautumisharjoituksia. Mutta Sahaja Yogassa kollektiivinen työ tekee teistä täydellisiä. Jos esimerkiksi Minulta irtoaa kynsi, se ei enää kasva - sen on oltava yhteydessä kokonaisuuteen. Kun olette yhteydessä tähän jumalalliseen Voimaan, silloin jokaisesta teistä tulee osa kokonaisuutta. Teitä ei vain opasteta, vaan teitä myös suojellaan ja siunataan. Erityisesti se tuo teille iloa. Sitä iloa ei voi ilmaista, sitä ei voi kuvailla. 

 

Sillä ei ole vastakohtaa, niin kuin onnellisuus ja surullisuus, vaan se on luonteeltaan absoluuttinen. Se täytyy vain kokea, ja tämä tulee tapahtumaan teille. Jos teillä jälleen on jotain kysymyksiä, niin voisin vastata niihin; mutta jälleen Minun on kerrottava, että en ole tullut tänne ottamaan teiltä mitään. Joten olkaa hyvä ja kysykää Minulta, kysykää asiaankuuluvia kysymyksiä. Kiitos teille kaikille. 

 

[Voiko Kundalinin energian aktivoida kuinka pitkäksi aikaa tahansa?] Kyllä, totta kai. Vaikka kuinka pitkäksi aikaa. Teidän pitää oppia tuntemaan se, ja siitä teidän ei tarvitse maksaa mitään. Kaikki tämä tieto on täysin ilmaista Eihän jumalallisesta työstä voi maksaa. 
[Haluaisin kysyä, miksi maailman tapahtumat toistuvat yhä uudestaan?] Ne ovat kaikki meidän virheitämme, nämä ovat ihmisten tekemiä virheitä. Ihmisten on muututtava, heissä täytyy saada aikaan muutos. 
[Kysymys kuului, voiko tätä energiaa herättää jonkun harjoituksen avulla?] Ei, ei voi. Sitä ei saa aikaan millään harjoituksella, lukemalla, tai muulla tavalla. Se on elävä prosessi. Niin kuin ei siementäkään voi pakottaa itämään. Se on pantava Äiti Maan sisään. 
[Miksi jotkut uskonnot pelkäävät jopa sanoa ääneen sanaa 'jooga'?] He ovat varmaan kaikki poissa tolaltaan. Kaikki uskonnot tekevät vain rahaa. Jooga tarkoittaa yhteyttä Jumalallisuuteen. Kaikissa kirjoituksissa kerrotaan, että teidän on synnyttävä uudelleen. Kukaan ei kiinnitä huomiota siihen, kaikki vain keräävät rahaa.

[Kerroitte jonkin energian uudelleensyntymisestä, mutta Raamatussa sanotaan, että me emme voi miellyttää Jumalaa, ja Jeesus sanoi, että olemme syntyneet Pyhästä Hengestä emmekä omasta energiastamme ...] Hän ei ole koskaan sanonut niin. On parempi, että luette Raamattunne uudestaan. Tietysti Jumalan sana on siellä, ei epäilystäkään. Hei!

[Lainaan Raamatusta Jeesuksen Kristuksen nimeen. Jeesus vastasi: "Totisesti, totisesti: jos ihminen ei synny vedestä ja Hengestä, hän ei pääse Jumalan valtakuntaan.] Mitä hän sanoi? Se ei ole niin - tietysti Jumalan sana on siellä. Hei, istukaa alas ja kuunnelkaa. Minä kerron teille. Istukaa. Minä kerron teille mitä se tarkoittaa. Kristus on sanonut, että Hän puhuu Jumalan sanaa, ja Minäkin puhun vain Jumalan sanaa. Istukaa. Hän sanoi, myös, että "Lähetän teille Pyhän Hengen". Jos Minä olen Pyhä Henki, Olen myös Jumala. Olkaa hyvä ja istukaa. Jos Minä olen Pyhä Henki, kuinka te kristittynä tunnistatte Minut? Miten tunnistatte Minut? Minä olen Pyhä Henki. Minun pitää sanoa se, sillä jos tuotte täällä esiin Raamatun, on Minun kerrottava, koska Minä annan lohdutusta - olemme parantaneet niin monia ihmisiä ympäri maailmaa. Kolmella Sahaja Yogassa olevalla lääkärillä on lääketieteen loppututkinto. Venäjällä neljäkymmentä lääkäriä harjoittaa Sahaja Yogaa. Ja Minä neuvon teitä, Minä kerron teille sen, mitä Kristus ei voinut kertoa, koska kolmen ja puolen vuoden jälkeen Hänet surmattiin. Nämä olivat samoja ihmisiä, jotka lukivat Raamattua ja sanoivat, "Tämä ei ole Vapahtajamme" - ja he tappoivat Hänet.

Kolmas asia on pelastus. Pyhän Hengen on oltava Pelastaja, ja siitä tässä on kysymys: Minä annan teille Oivalluksen. Älkää tällä kertaa jääkö ilman sitä. He antoivat Kristuksen elää vain kolme ja puoli vuotta, mutta käyttävät nyt Hänen Raamattuaan, kun olen täällä. Kristuksen aikana he käyttivät Vanhaa Testamenttia halventaakseen Häntä ja puhuivat Mooseksesta. Jos te ihmiset olisitte Raamattua lukemalla saavuttaneet jotain, olisitte huomanneet tämän. Olen itse syntynyt kristittyyn perheeseen. Ja tiedättekö, mitä kristityt ovat tehneet tällä Raamatulla. Jos menette Etelä-Amerikkaan, järkytytte. Kristityt tappoivat miljoonia intiaaneja Raamattua näyttäen. He tulivat Intiaan Raamattu toisessa ja ase toisessa kädessä.

Älkää ohittako tätä tilaisuutta. Teidän on tullut aika saada Oivalluksenne, ylösnousemuksenne. Te olette syntyneet kristinuskoon, ja uskotte Raamattuun, mutta ne, jotka ovat syntyneet islamilaisuuteen, uskovat vain Koraaniin. He ajattelevat, että kaikki kristityt joutuvat helvettiin, ja kristityt ajattelevat, että kaikki muslimit joutuvat helvettiin. Entäpä juutalaiset? Jos kuljette laput silmillä, ette voi nähdä Jumalan ykseyttä. Sillä on ... Ihmiset, jotka lukevat Koraania, Raamattua, Gitaa, tai jotain muuta, ja seuraavat jotain uskontoa, tekevät silti kaikenlaista syntiä. Ovatko he oikeudenmukaisia?

Kristus pyysi teitä olemaan nöyriä. Missä ovat nöyrät kristityt? Haluaisin nähdä - he ovat niin ylimielisiä. Kristus meni moraalisuudessa äärimmäisyyteen: "Silmäsi eivät saa johtaa sinua viettelyksiin." Kenellä kristityllä on sellaiset silmät. Vain sahaja-joogeilla on sellaiset viattomat silmät. Teidän kaikkien tulee syntyä uudelleen, teidän pitää saada todellinen kaste. Teidän pitää tuntea Pyhän Hengen viileän tuulen virtaus päänne fontanelli-alueelta. Meillä on jo ollut tarpeeksi seremonioita, luentoja ja Raamatun lukua. Ryhdytään lukemaan todellisuuden kirjaa. Emme tarvitse sokeaa uskoa.

Teidän pitää tuntea kaikkialla oleva Voima. Voitte todistaa Sahaja Yogan avulla, että Kristus oli Jumalan Poika - te pystytte todistamaan sen, muut eivät pysty. Pystyvätkö he antamaan Itseoivalluksen? (On paras, että menet johonkin toiseen saliin pitämään puhetta. Kukaan ei halua kuunnella sinua. Heittäkää hänet ulos.) Teidän ei pidä uskoa sokeasti yhtään mihinkään. Kaikesta pitää olla todiste. Jos teillä ei ole todistetta, miksi uskotte Raamattuun, Gitaan tai Koraaniin - täysin sokeastiko?

 

[Haluaisin kysyä Teiltä tämän naisen puolesta, ja hän haluaisi kertoa mikä häntä vaivaa... ] Voin hoitaa häntä tämän jälkeen. Me hoidamme teitä, aivan varmasti. Hetkisen kuluttua, rouva. Me hoidamme teitä, sopiiko? Nyt haluaisin antaa kaikille Itseoivalluksen. Se on hyvin tärkeää. He ovat tulleet tänne saamaan Itseoivalluksensa. Hyvä. (Pyydä heitä tekemään bandhan näille pojille.) Minun oli pakkoa sanoa, olen pahoillani. Minun oli pakko - katsokaas, oli tullut aika sanoa tämä, joten olen iloinen.

 

Ne, jotka eivät halua saada Itseoivallusta, voivat ystävällisesti poistua salista. Ei ole kohteliasta tulla toisten tilaisuuteen häiritsemään. Tämä on jumalallinen tapahtuma, eikä teidän pidä häiritä sitä millään tavalla. Tiedän, että ihmisille maksetaan tällaisesta työstä, mutta miksi ette etsisi hyötyä itsellenne? Miksi pitää kiinni tällaisista ideoista ja joutua iäksi perikatoon? Tällainen sokea usko ei pidä sisällään mitään viisautta. Nyt monet muslimit ja juutalaiset palvovat Kristusta, koska se on todistettu heille. Se ei tapahtunut siksi, että he menivät kirkkoon kuuntelemaan jotakin ja sitten hyväksyivät asian. Jos se on todistettu, niin rehellisinä ihmisinä teidän on hyväksyttävä se. Englanniksi on sanonta, "Puuron tarkoituksen saa selville sitä syömällä", eli se ei selviä puhumalla tai lukemalla. 

 

Jos olette nälkäisiä, te tulette saamaan sen, mutta eivät sellaiset, jotka elävät vain sanoista ja kirjoista. Eräs runoilija Intiassa on sanonut - hänen nimensä oli Kabira - "Liiallinen lukeminen tekee oppineistakin tyhmiä". Kuten tiedätte, sisällämme on kaksi voimaa: kutsumme niitä vasemmaksi sympaattiseksi ja oikeaksi sympaattiseksi hermojärjestelmäksi. Ne toimivat silloin, kun joudumme hätätilanteeseen. Kolmatta kutsutaan parasympaattiseksi järjestelmäksi, joka antaa energiaa tuomaan koko järjestelmän tasapainoon. Oikeastaan vasen puoli on halun ja oikea puoli toiminnan voima. Kristus ei voinut kertoa näistä asioista, koska Hänet ristiinnaulittiin. Ongelma on siinä, että Hänen työnsä on saatettava päätökseen. Nyt käytämme vasemmalla puolella olevaa halun voimaa laittamalla käden tällä tavalla. Mutta teidän täytyy täyttää kolme ehtoa: jos teillä on puhdas halu saada oivalluksenne, niin voitte olla varmoja, että te kaikki saatte Itseoivalluksen. 

 

Teidän ei tarvitse lainkaan epäillä sitä. Antaa olla, se ei haittaa mitään. He ovat täysin hyödyttömiä ihmisiä; joku on käskenyt heitä tulemaan tänne. Unohtakaa heidät. On siis kolme ehtoa: ensimmäiseksi teidän pitää luottaa siihen, että saatte kaikki Itseoivalluksenne. Hyvä. Toinen ehto on se, että teidän ei pidä tuntea mitään syyllisyyttä. Teidän on unohdettava menneisyys. Teidän on oltava nykyhetkessä. Jos tunnette syyllisyyttä, silloin tämä keskus menee pahasti tukkoon, ja seurauksena siitä voi kehittyä jopa fyysisiä ongelmia henkisen piinauksen lisäksi. 

 

Teille saattaa kehittyä kurkkutulehdus, nikamatulehdus ja monia muita letargisista elimistä johtuvia sairauksia. Hyvä. Kolmas ehto on se, että teidän on annettava anteeksi kaikille, kaikille aivan yleisesti. Ei tarvitse ajatella ketään, joka on aiheuttanut teille harmia. Myös tämä herra, joka yritti häiritä teitä: antakaa hänelle anteeksi, antakaa vain anteeksi. Sillä annattepa anteeksi tai ette, ette tee mitään. Mutta jos ette anna anteeksi, silloin johdatte itsenne väärään suuntaan. Loogisesti katsoen teidän pitää antaa anteeksi. Oikeastaan ette tee mitään. Mutta miksi meidän pitäisi piinata itseämme muiden vuoksi, kun he vain nauttivat olostaan? 

 

Älkää myöskään pitäkö itseänne alempiarvoisina. Olette nyt ihmisiä, ja teidän on vielä tehtävä viimeinen läpimurto, joka on teidän kasteenne toteuttaminen. Voitte ottaa kengät pois jaloistanne noin kymmeneksi minuutiksi, ja laittaa jalkanne Äiti Maan päälle (Ja kädet avoimina) sylissänne. Tämä osoittaa, että haluatte saada Itseoivalluksenne. Kerromme teille vasemmalla puolella olevista keskuksista, jotka ravitsevat meitä. Olkaa hyvä, ja laittakaa nyt oikea kätenne sydämen päälle, jossa henki sijaitsee. Sydämen päälle. Vasemmalle puolelle. Jos henki loistaa sisällänne, silloin se ohjaa teitä, ja näin teistä tulee omia mestareitanne. Asettakaa sitten kätenne alemmaksi vatsan yläosaan, vasemmalle puolelle. 

 

Tässä on teidän oman opettajuutenne keskus. Tämän keskus on syntynyt kaikkien profeettojen ansiosta, ja valaistuessaan se tekee teistä mestarin, joka pystyy käsittelemään jumalallista Voimaa. Olkaa hyvä ja istukaa. Älkää ainakaan häiritkö. Jos olette kristittyjä, istukaa alas. Olkaa hyvä, älkää häiritkö. Istukaa. Olkaa nöyriä ja kuunnelkaa. Istukaa, olkaa hyvä. Käyttäytykää edes kuin kristityt. 

 

Nyt voitte asettaa oikean kätenne vatsanne alaosaan, vasemmalle puolelle. Tämä on puhtaan tiedon keskus, ei mitään kirjatietoutta, vaan puhdasta tietoa, joka toimii, joka saa jumalallisen Voiman toimimaan, jonka avulla voitte antaa muille oivalluksia, voitte parantaa heitä, kaikkea. Nostakaa sitten oikea kätenne vatsanne yläosaan, vasemmalle puolelle. Ja sitten uudelleen sydämellenne. Sydämen päälle. Sitten kaulan ja hartian yhtymäkohtaan, ja voitte kääntää päätänne oikealle. Olen jo kertonut, että tämä keskus menee epäkuntoon, kun tunnette syyllisyyttä. Älkää tunteko mitään syyllisyyttä mistään. Asettakaa nyt oikea kätenne otsallenne poikittain. Taivuttakaa päätänne alas. 

 

Tässä teidän pitää antaa kaikille anteeksi yleisesti. Asettakaa sitten kätenne takaraivolle, ja taivuttakaa päätä taaksepäin Tässä teidän pitää sanoa tuntematta syyllisyyttä mistään ja ilman virheiden luettelemista, vain itseänne varten: "Jumalallinen Voima, jos olen tehnyt jotain väärin, ole hyvä ja anna se minulle anteeksi." Suoristakaa nyt kämmenenne ja asettakaa kämmenen keskikohta päälaen päälle, fontanellin alueelle, ja painakaa sitä kunnolla. Ojentakaa sormia suoraksi, että voitte painaa kunnolla. Pyörittäkää päänahkaanne hitaasti seitsemän kertaa myötäpäivään. Laittakaa nyt kätenne alas. Tässä kaikki mitä pitää tehdä. Voitte ottaa silmälasit pois päästänne, koska teidän pitää laittaa silmät kiinni. Ja jos teillä on jotain kiristävää kaulassanne tai vyötäröllä, voitte löysätä niitä. Laittakaa nyt uudelleen vasen kätenne Minua kohti, ja molemmat jalat erilleen toisistaan, ja sulkekaa silmänne ja asettakaa oikea kätenne sydämen päälle. 

 

Tässä teidän pitää kysyä Minulta hyvin perustavaa laatua oleva kysymys - voitte puhutella Minua "Äiti" tai "Shri Mataji" - kolme kertaa: "Äiti, olenko minä henki?" Kysykää tämä kolme kertaa. Isommalla äänellä. Jos olette henkiä, olette myös omia opettajianne. Asettakaa oikea kätenne vatsan yläosaan, ja esittäkää Minulle toinen kysymys - vasemmalle puolelle - "Äiti, olenko minä oma opettajani?" Olen jo kertonut teille, että kunnioitan vapauttanne, enkä voi pakottaa teihin puhdasta tietoa. Laittakaa siis kätenne alas vatsan alaosaan, vasemmalle puolelle. Teidän on pyydettävä puhdasta tietoa Sanokaa siis kuusi kertaa: "Äiti, ole hyvä ja anna minulle puhdas tieto." Isommalla äänellä. Heti, kun pyydätte puhdasta tietoa, Kundalini, joka on Pyhän Hengen heijastuma, alkaa nousta. 

 

Asettakaa nyt oikea kätenne vatsan yläosaan, vasemmalle puolelle. Meidän pitää ravita näitä keskuksia täydellä luottamuksellamme. Tässä teidän pitää sanoa täydellä luottamuksella, "Äiti, minä olen oma opettajani." Olen jo kertonut teille, että perustotuus teistä on se, että olette puhtaita henkiä. Ette ole tämä keho, ette tämä mieli, ego, tai ehdollistumat, vaan olette puhdas henki. Nostakaa nyt oikea kätenne sydämen päälle, ja sanokaa täydellä luottamuksella kaksitoista kertaa, "Äiti, minä olen puhdas henki." Jumalallinen Voima on myötätunnon ja rakkauden voima, se on puhtaan tiedon valtameri, mutta ennen kaikkea se on anteeksiannon valtameri. Mitä tahansa virheitä teettekin, anteeksiannon valtameri voi häivyttää ne voimallaan. Nostakaa nyt oikea kätenne kaulan ja hartian yhtymäkohtaan, ja kääntäkää päätänne oikealle. Tähän teidän on sanottava täydellä luottamuksella kuusitoista kertaa, "Äiti, minä en ole lainkaan syyllinen." 

 

Kerroin jo teille, että loogisesti ajatellen annoittepa anteeksi tai ette, ette tee mitään. Mutta jos ette anna anteeksi, silloin johdatte itsenne väärään suuntaan ja piinaatte itseänne. Nostakaa nyt oikea kätenne otsalle ja taivuttakaa päätä eteenpäin. Sanokaa tähän sydämestänne - ei tarvitse laskea - "Äiti, minä annan kaikille anteeksi." Asettakaa sitten oikea kätenne takaraivolle, ja taivuttakaa päätä taaksepäin Tässä teidän pitää sanoa ilman syyllisyyttä, ilman virheiden luettelemista ja vain oman itsenne takia, "Jumalallinen Voima, jos olen tehnyt jotain väärin, ole hyvä ja anna se minulle anteeksi." Sanokaa se sydämestänne, ei tarvitse laskea kertoja. Sitten, ojentakaa kämmen suoraksi, ja asettakaa sen keskikohta fontanellin alueelle, joka oli pehmeä silloin, kun olitte lapsia. Taivuttakaa päätä eteenpäin. Ojentakaa sormet suoriksi, jotta voitte painaa päänahkaa. Liikuttakaa päänahkaa hitaasti ympäri seitsemän kertaa. 

 

Tässäkään en voi pakottaa teihin Itseoivallusta. Kunnioitan vapauttanne. Joten sanokaa seitsemän kertaa, "Äiti, ole hyvä ja anna minulle Itseoivallus." Voitte nyt laskea käden alas. Olkaa hyvä, ja laittakaa kätenne Minua kohti tällä tavalla, ja katsokaa Minua ilman ajatuksia. Tällä tavalla. Taivuttakaa päätänne, ja tunnustelkaa vasemmalla kädellä tunnetteko viileää tai lämmintä virtausta päänne sisältä - teidän on vahvistettava se itse. Älkää laittako kättä pään päälle, vaan etäälle siitä, ja tunnustelkaa. Tämä on todiste. Laittakaa nyt vasen kätenne Minua kohti, ja taivuttakaa uudelleen päätänne, ja tunnustelkaa oikealla kädellä. 

 

Jotkut ihmiset saattavat tuntea sen etäämpää. Vielä uudestaan oikealla kädellä. Nostakaa nyt molemmat kädet taivasta kohti tällä tavalla ja kysykää joku näistä kysymyksistä. "Äiti, onko tämä Pyhän Hengen viileä tuuli?" Tai toinen kysymys, "Äiti, onko tämä Jumalan rakkaus?" Tai, "Äiti, onko tämä Ruh tai Paramchaitanya?" Kysykää joku näistä kysymyksistä kolme kertaa. Olkaa hyvä ja laittakaa kädet alas. He saivat sen! Laittakaa kädet alas. 

 

Laittakaa ne nyt tällä tavalla. Ne, jotka tunsivat viileää tai lämmintä virtausta tulevan fontanellin alueelta, tai käsistä, tai sormenpäistä, nostakaa ylös molemmat kätenne. Tämä on todiste. 
Jumala siunatkoon teitä. 

 

Nyt teistä on tullut todellisia kristittyjä. Nyt teistä on tullut pyhimyksiä. Tämän on vielä kasvettava, jumalallisuutenne on kasvettava. Kuten kerroin, se kasvaa kollektiivissa. Meillä on täällä todella hyvä keskus, ja siellä on monia, jotka tietävät Sahaja Yogasta hyvin paljon. Teidän kaikkien pitää tulla sinne ja tulla suuriksi sahaja-joogeiksi. 

 

Teidän pitää pelastaa lähimmäisiänne täällä, ja teistä tulee hyvin nopeasti mestareita. Teidän ei tarvitse maksaa mitään. 
Jumala siunatkoon teitä. 

 

Haluaisin tavata teitä tänään, tänä iltana, jos mahdollista. Nyt he voisivat tulla tänne eteen ... Älkää puhuko heidän kanssaan. He ovat negatiivisia ihmisiä. 
[Shri Mataji työskentelee etsijöiden kanssa.]