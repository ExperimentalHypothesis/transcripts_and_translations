Shri Adi Shakti Puja, Cabella Ligure (İtalya), 3 Haziran 2001.

Bugün bizler Adi Shakti‘ye ibadet ediyoruz.

Bence en önemli puja budur çünkü size aydınlanma veren, size gerçeği veren, size sevgi ve şefkat gücünü veren Adi Shakti‘nin gücüdür. Bu Sadashiva’dan ayrılan güçtür ve bu gücün kendisi kainatın tamamını yaratmak istedi. O (dişi) kainat üstüne kainat yaratır ve sever. Bu büyük yaradılışı yapan Odur, bu dünyanın yaratılışını da yapan Odur.

Bu özellikle seçilmiş bir gezegendir, nihayetinde insanoğlunun yaratılması için güneşle ay arasında, çok güzel bir şekilde merkezlenmişti. Bu Onun öylesi bir sevgi ve şefkatle, kendi çocuklarının gerçeği bilecekleri, kendileri hakkındaki ve diğer her şey hakkındaki nihai bilgiye ulaşacaklarına dair büyük umutla (meydana getirilmiş) büyük işidir.

Adi Shakti`nin bir yılan formunda nasıl geldiği ve insanoğluna, Adem ve Havva`ya, özellikle de Havva`ya, bilgiyi bilmeniz gerek dediğini İncil`de okudunuz. Ve onlar, bilgi meyvesini yemeyi kabul ettiler çünkü yaşamın süptilliğini bilmeksizin ancak hayvanların olduğu gibi olacaklardı, belki de biraz daha yüksek havyanlar. Meyveyi bir kez yiyince, onlar giysileri olmaksızın bulundukları bu halde, bir şeylerin yanlış olduğunu hissetmeye başladılar. Bu yüzden ağacın bir kaç yaprağını aldılar ve kendilerini örttüler.

Yani gelen ilk bilgi, iffetti çünkü Shri Ganesha yerleşmişti ve Onun etkisi, bu bedenlerimizi örtmeliyiz bilincini meydana getirdi. Bizler artık hayvan değiliz. Sadece hayvanlar, tabi ki onlar ayakta (dik şekilde) durmuyorlar, bu yüzden bunda sorun yok, onlar bunun farkında değiller.

İffet bilgisi ile, insanoğlu yavaş yavaş güzel uluslar şeklinde büyümeye başladı ama hala bilmemiz gereken, farkında olmamız gereken pek çok şey var. Siz belki de pek çok şeyin farkındasınız ama spiritüel uyanışınızı elde etmediğiniz sürece, kendi benliğinizin bilgisini elde etmediğiniz sürece, diğer tüm bilgiler hiç bir şey değildir.

Ancak bu öze dair bilgi ile güçlü olursunuz. Gerçek güç, gerçek güç sevginin ve şevkatin gücüdür.

Bu gün, baktığınız zaman, tüm dünya savaşmakla meşgul ve onlar insanları savaştan korumaya çalışıyorlar ve büyük, kocaman koruyucak makineler yaratıyorlar. Tüm dünya, birbirini öldürmek, birbirlerini yok etmek, rekabet, hırs, savaşmaya öncülük etmek ve sonra daha da büyük savaşlara girmek için çılgın bir yarışın içinde gibi görünüyor. Bir parça toprak için savaşıyorlar. Öldüğün zaman, bir tutam bile toprak parçasını seninle birlikte götürebilir misin?

Doğduğun zaman kapanmış yumruklarla geldin. Öldüğün zaman açık ellerle gidersin. Beraberinde ne götüreceksin? Tamam, belki de hiç bir şey almak istemiyorsun ama uğruna savaşıp çok büyük olduğunu düşündüğün şey her ne ise, bundan neşe duyuyor musun? Bu savaş bütün bu saçma sapan insanlar arasında neden sürüyor? Mesele bir parça toprak olunca, insanların kendi anlayışlarını, kendi huzurlarını nasıl bıraktıkları çok şaşırtıcı. Ve bütün her şey çok yanlış bir istikamete gitti ve tam bir yok edilmeye doğru gidiyor.

İnsanoğluna bu kadar acı çektiren şeyler, onların kendi cahilliklerinden dolayıdır, bunlarla, tüm bu alışkanlıklara, tüm bu cazibeye, tüm bu tanımlamalara sahip oldular. Bu şeyler, onların bizlere yaptıkları bu şeyler, bu şeyler onların hepsini tek tek mahfedecek. Onlar farkına varmalı ve kendi öz bilgilerini almalılar.

Bu öz bilgi, insanlara bir kurtarıcı vermek için anahtardır. Bir çok azizimiz oldu. Bir çok sufimiz oldu. Tao insanlarımız oldu. Zen insanlarımız oldu. Her tür aydınlanmış ruh bu dünyaya geldi. Hepsi acı çektiler. Hepsine eziyet edildi. Hiç kimse onları anlamadı ama şimdi sizler için gerçeği bilme zamanı geldi, ama kuru olmayan gerçeği, şevkati olan gerçeği, herkesi sarmalayan gerçeği, var oluşumuzun tam bir görünümünü veren gerçeği. Neden biz bu dünyadayız? Amacımız ne? Ne yapmalıyız? Adi Shakti’nin güçleri, sevgi ve şefkatten gelir, ilk olarak kendinizi anlamanızı sağlar.

Sevgi, sizler için çok, çok sınırlıdır. Kendi varlığınızda farkındalık yoktur. Sadece hayal edin, sizin için ne kadar büyük bir görev, öncelikle ve oldukça ciddi bir şekilde kendinizin farkında olmalısınız.

Bu son derece önemlidir. İlk önce kendinizin farkında olmalısınız. Şimdi ruhunuzun ışığına sahipsiniz. Bu ruhun ışığında, ne olduğunuzu görebilirsiniz ve ne kadar uzağa gittiğinizi görebilirsiniz, nasıl yanlış şeyler yapıyorsunuz, kendinizi incitecek neler yapıyorsunuz, görebilirsiniz ve sizler bunu iyileştirecek, düzeltecek ve duyarlılıklarınıza dönecek bir güce sahipsiniz. Bunlar en önemli zamanlar. Bu zamanlara asla tekrar sahip olmayacaksınız. Bu tarih boyunca asla olmadı ve bunu gelecekte de asla elde edemeyeceksiniz.

Sizin sahip olduğunuz zaman bu, sadece farkındalık değil, sadece öz bilgisi değil, siz nasıl yapılacağını biliyorsunuz. Aksi halde, azizler hakkkında, bu insanlar hakkında, Tao ve Zen insanları, sadece kendi özünün bilgisine sahip bir kişi nedir, o kişi nasıl davranır, onun tarzı nedir, o kişi diğerlerinden nasıl bu kadar farklıdır, onlar bunu tarif ettiler. Ama hiç birisi sizin nasıl böyle olacağınızı söylemedi. Hiç kimse bunu söylemeye muktedir değildi. Hiç kimse bunu yapmaya muktedir değildi çünkü belki de onların çoğu Kundalini hakkında bir şey bilmiyorlardı ve bilenlerde insanlarla bunun hakkında konuşamadılar.

Yani, Adi Shakti`nin en büyük işi, Kundalini`yi sizin sacrum kemiğinize koymaktı. Kundalini, Adi Shakti değildir. Adi Shakti çok daha yüce bir şeydir, çok daha büyük bir şeydir, çok daha geniş, çok daha derin, çok daha güçlü, çok daha kuvvetlidir. Kundalini, Adi Shakti gücünün yansımasıdır ve o yükseldiği zaman, size ne olduğunu ve nasıl aydınlanmanızı aldığınızı bilirsiniz. Ama çok uyanık olmalısınız. Siz gerçekten şefkatli bir kişi misiniz ? Eğer siz şefkatli biri iseniz, her hangi bir şefkatli insana olacak ilk şey, sanırım başkalarına yardım etmek olacaktır, başkalarını özgürleştirmek olacaktır. Onlar kendi kazanımları ve kendi aydınlanmalarının durumu ile tatmin olamazlar.

Bu olamaz. Adi Shakti`nin tüm bunları yapmasına, bu kadar çok çalışmasına, tüm bu çabaya ne gerek vardı? Bunu biliyorsunuz, Ben çok çalışmalıydım, çok, çok sıkı, ama çok küçük yaştan başlayarak Ben çok sıkı çalıştım ve çok zor zamanlar geçirdim, insan anlayışına göre çok zor zamanlar ama Benim için en kötü zaman, aydınlanma verdiğim bu insanları gördüğüm zamandı. Aydınlanma almış bu insanlar, başkaları için sorumluluk duymayan insanlardı ve varsa da bu çok azdı. Onlar bu şefkate sahip değiller ve bizler bu gün bu dünyayı kurtarmalıyız, bu insanlığı kurtarmalıyız sevgisine sahip değiller. Bu bizim, sadece ana işimiz değildir, yapmamız gereken yegane iştir. Sizlerin buradaki çabalarınız, başkalarına aydınlanma vermek için çabalarınız, onlara bu bilgiyi vermek için bireysel çabalarınız dışında, diğer tüm çabalarınız hiç bir yere ulaşmayacak. Bu bilgi çok, bilginin anlaşılması çok kolaydır. Bu çok süptildir buna şüphe yok ve size anlattığım gibi, bu şey onların şimdi hakkında konuştukları kuantum teorisidir, bilim adamları, onlar bu mucizevi ışık dalgalarını gördüler ve bunun hakkında bir şeyler bulmaya çalışıyorlar.

Bazı Sahaja Yogilerin başkalarının üzerine yükseleceği gibi bir şey, bu olamaz. Her biriniz şunu bilmelisiniz ki, size olan şey, bu çok özel bir şeydir. Hatta Himalayalara gitmiş olsanızda, hatta kendinizi aç bırakmış olsanızda, hatta senelerdir Tanrıyı öven şarkılar söylüyor olsanız bile, hatta her tür ritüeli ve kefareti yapmış olsanız bile, kendi aydınlanmanızı siz alamazdınız. Bu mümkün olamayacaktı.

Ben bunu biliyorum. İşte bu yüzden Ben her tür problemle, her tür hengame ile, her tür baskı ile, her şeyin ne olduğu ile yüzleşerek çok sıkı çalıştım. Sadece hepinizin yaratıldığınızı görmek için ve sizler Benim ellerimsiniz. Sizler çalışmalısınız. Her parmak çalışmalıdır. İşte Benim sizlere söylediğim şey şu, şimdi sadece kendimizin Sahaja Yogiler olduğunu değil, ama çiçek açma zamanını ve pek pek çok Sahaja Yogimiz olması gerektiğini görmek, bu bizim sorumluluğumuzdur.

Bu Adi Shakti`nin işi. Bunu anlamaya çalışın. Bu herhangi bir azizin işi değil. Bu herhangi bir enkarnasyonun işi değil. Bu her hangi bir politikacının işi değil ve bu herhangi bir büyük liderin işi değil. Bu, kendi sonuçlarını sizde çok şeffaf bir şekilde gösteren Adi Shakti`nin işi.

Şimdi bu sizin görmeniz için. Beni memnun etmek sizlerin coşkulu bir arzusu, Ben biliyorum. Beni nasıl sevdiğinizi ve Benim için nasıl bunu yapmak istediğinizi görüyorum. Benim için yapabileceğiniz en büyük şey Sahaja Yogayı yaymaktır. Bu sizin sahip olduğunuz çok özel ve son derece zor bir kutsama. Siz hiç bir çaba göstermek zorunda olmadınız, hiç bir para ödemek zorunda olmadınız. Ritüellerden kusmak zorunda kalmadınız. Bunu kendiliğinden aldınız.

Ama bu, bunun bir tür doğuştan gelen hakkınız olduğu anlamına gelmez. Bu Adi Shakti`nin işidir. Adi Shakti`nin işi yaşamınızda görülmelidir. Bu herhangi bir mükafatı olmayan şefkattir.

İnsanlar, fakir insanlara şefkat göstererek, fakir insanlarla ilgilenerek, engelli insanlarla ilgilenerek dinlerini yaymaya çalıştılar. Buna gerek yok, gerçekte, bu Sahaja Yogilerin yapacağı bir şey. Yapmaları gereken şey, diğer insanları transforme etmektir. Nasıl transforme edeceğinize dair yollar ve metodlar bulun, Adi Shakti`nin mesajını nasıl yayabilirsiniz. Bunu aklınıza koyun ve siz bunu nasıl halledeceğinizi bileceksiniz.

Sahaja Yogayı yayabileceğimiz yöntemi bulmalıyız şeklindeki zorlayıcı bir arzu her zaman olmalıdır, aksi takdirde İsa`nın tarif ettiği gibi olacaktır, bazı tohumlar bataklığa düştüler, onlar filizlendiler ama asla büyümediler. Sizler ancak kelimenin tam anlamı ile büyüyebilirsiniz. Ne yapabileceğinizi bilerek gerçek olan ve çok, çok özel bir şey olabilirsiniz.

Bir vizyonum var, buna şüphe yok ve bunun hakkında oldukça fazla konuşuyorum ama bunun puja ile sona ermesi iyi bir şey değil. Biliyorum bazı ülkeler çok zor. Problemin ne olduğunu bulmaya çalışın, neden bu kadar zor. Dikkat buna harcanmalıdır, başka insanlar kendilerini yok etmek için ne yapıyorlar, bu sanki bizim son yargılama dediğimiz aynı oyunun parçasıdır ama haydi, sevgimiz ve şefkatimizle mümkün olabildiğince fazla kişiyi kurtaralım.

Bu Adi Shakti`nin işidir, herhangi bir azizin veya her hangi bir enkarnasyonun işi değil. Onların hepsi oradalar, buna şüphe yok. Hepsi bizimle birlikteler, her zaman bize yardım ediyorlar ama sizler çok büyük olan, her şeye nüfuz eden, mucizevi olan Adi Shakti`nin gücüne sahipsiniz. Bu çok etkindir ama kendi güçlerinizin farkında olmadığınız sürece, bunu nasıl çalıştıracaksınız. Bu, her şeyi bulunan ama onu çalıştıracak hiç kimsenin orada bulunmsadığı ölü bir makine gibi olacaktır.

Ben her zaman çok, çok tehlikeli bir zamanlar da gitmeliydim ama bazen şunu hissettim ki, diğer bir doğum daha alabilirim, şeylerin olma şekli Benim için çok zor. Ama şimdi sizler için, bu çok kolay oldu, bu sanki birisinin çok sıkı çalışarak yolu yapması ve yolun üzerinde yürüyenlerin bunu ne kadar kolay elde ettiklerini anlamamaları gibi. Eğer bunu anlarlarsa, o zaman “Böylesi bir sabır, anlayış ve sevgi ile yaratılmış olan bu yolda haydi, bir çok kişi yürüsün” (düşüncesini) anlayacaklar.

Ben, değiştirilmesi gereken bu dünyada, onu değiştirmek için tüm Sahaja Yogilerin, sizlerin kendi seviyenizde en iyisini yapıyor olduğunuzu gerçekten görmeliyim. Başkan değil, başbakan değil, bakan değil, bu insanların hiç birisi dünyayı değiştiremez ve bunu göremez. Bunun için yetki verilen sizlersiniz. Siz bu güce sahipsiniz. Kendi konumuzu, bu kadar yükseğe çıkan benliğinizi anlıyor musunuz? Bu orada değil. Eğer aydınlanma orada ise, hepiniz başka insanlara sevginizi ve şefkatinizi ifade edeceksiniz, onların kendilerinin ne olduğunu anlamalarını sağlayacaksınız.

Bu dünyayı ancak Sahaja Yoga ile kurtarabilirsiniz. Başka yolu yok. Her ne denerseniz, söyleyin, fakirlere yardım, buna yardım ve bu çok, çok yüzeysel bir şey. (Yapılacak)En iyi şey, gördüğünüz herkese aydınlanma vermektir. Biz çocukları gördük. Onlar geliyorlar. Onlar aynı zamanda büyük Sahaja Yogiler olacaklar. Bunu görebiliyorum. Ama onlardan önce, siz ne yaptığınıza dair kendi erdemlerinizi göstermelisiniz. Bu statik bir iş değil. Bu, gerçekten patlayıcı olması gereken büyük bir hareket ve büyük bir adım atılmadığı sürece, kıyamet günü için kimin suçlanacağını bilemiyorum.

İnsanlığın kaderini inşa etmesi gerekenler sizlersiniz. Kendinizi hiç bir şeymiş gibi değerlendirmeyin. Asla aydınlanmanızı alamayabilirdiniz. Asla Bana gelmek zorunda değildiniz. Bir çoğu arasında, Bana gelen ve aydınlanmasını isteyin, alanlar sizsiniz. Biliyorsunuz bu zorlanamaz. Bu aydınlanma zorlanamaz. Bu farkındalık zorlanamaz ve bu farkındalığın büyümesi de zorlanamaz.

Kendi içinizdeki bu dikkatin derine gitmesi gerek, sizler geliştirmelisiniz. Ve ne yaptığınızı kendiniz için görmeye çalışın, ne yaptınız. Eğer para problemi ile veya güç problemi ile ve bu problemle, şununla hala meşgulseniz, siz kendiniz bir problemsiniz. Siz bir Sahaja Yogi değilsiniz. Sahaja Yogi her şeyin üzerindedir ve çok güçlüdür. Güce onlar tarafından ulaşılacaktır. Sevginin, şefkatin gücü, sadece sevgi sözcükleri değildir. Bu sadece başkalarını sevme eylemi değildir, bu sadece yüce Tanrısal ışığı yayacak ve insanları tutacak olan, sizin sahip olacağınız güçlü bir kişiliktir. Hepiniz sadece çok cesur bir kişiliği almalısınız.

Söylemeliyim ki sizler geliştiniz, aksi takdirde herkes Bana yazardı, “Bende bu yanlış ve babamda şu yanlış”. Benim büyük büyük annemde şu yanlış ve her tür şey. Bu bitti şimdi. Çok daha az, söylemeliyim, çok daha az.

Ama Bana hasta insanları, başarısız olmuş insanları, hala gelişemeyen bir konumda olan insanları anlatmak yerine, dikkat değişmelidir.

Eğer bir yerlerde kanser olan bir kişi varsa, en azından on fotoğraf derhal Bana gelecektir. Lider Bana yazacaktır. Liderin karısı Bana yazacaktır. Herkes Bana şunu yazacaktır, şöyle şöyle bir şey söyle. Neden? Bu Benim işim mi? Bu kişi iyileştirilebilir, bizim hastahanelerimiz var, fotoğraflarla iyileştirilebilir, ama dikkat her zaman şefkat tarafına gider.

Sözüm ona fiziksel, mental, duygusal, finansal olarak ve evliliklerinde de acı çeken bu insanlar sizin işiniz değil, ne de bu Benim işim. Eğer onlar hasta ise, bir fotoğraf almalı ve çalışmalılar. Eğer bu işe yaramazsa, demek ki bu hak edilmemiştir.

Sizin onları tedavi etmenize ve bunu çalıştırmaya gerek yok ve eğer bu başarısız olursa Bana yazın, “Anne, şu şu kişi hasta”. Bu kadar önemli olan ne? Halihazırda etrafta bir çok sağlıklı insanımız var. Neden ilk önce onları kullanmayalım. Bizim işimiz insanları iyileştirmek değil. Alaka tamam. Şefkat tamam. Dikkatimizin hasta insanlara veya fakir insanlara veya acı çeken insanlara gitmesi doğal bir şey ama Sahaja Yogaya ne demeli? Eğer bir tane hasta kişi varsa, yüz tane Sahaja Yogi bunun peşine düşecektir. Nedeni ne? Bu şefkat mi? Değil. Onlar bu kişiyi iyileştirebileceklerini kanıtlamak istiyorlar. Bu şefkat değildir.

Bu gün şefkat, insanları Sahaja Yogilere, iyi insanlara dönüştürmektir. Bu Adi Shakti`nin sevgisidir. Çünkü doğmuş olanlar, her şekilde ölmelidirler. Bizler insafsız olmamalıyız şüphesiz ama dikkatimiz kaç kişiye aydınlanma vereceğimizde olmalıdır. İnsanların sözüm ona iyileştirmekten ve düzeltmekten daha fazla zevk almaları çok yaygın bir şey. Bu tamam.

Aynı zamanda evliliklerde ki problemler de var. Bazı evli çiftler orada olmak istemiyorlar. Bu tamam. Bitir onları. Eğer beraber yaşamak istemiyorlarsa, bırak onları. Bu dünyada duyarlı olan pek çok insan, bu dünyada sağlıklı olan pek çok insanımız var. Problemleri olan, birlikte yaşamak istemeyen insanlarla nasıl mücadele etmeye devam edebilirsiniz? Bu sizin işiniz değil. Her şeyden önce siz bir spiritüel bir işçisiniz. Siz sosyal bir işçi değilsiniz. Tabi ki, sırası gelince sosyal iş yapabilirsiniz. Bu önemli değil, sırası gelince. Ama sizin için esas şey insanları transforme etmektir. Bununla en büyük hastalığı, alçaklığı, zalimliği, başkalarına eziyet etmeyi ve öfkeyi, dışsal değil ama içsel olan tüm bu hastalıkları tedavi edebilirsiniz. Bu, bu gün istenen şeydir. Her ülke savaşıyor ve eziyet ediliyor, tehlike içindeler, her zaman yok ediliyorlar. Bunun için yapabileceğiniz tek şey onlara aydınlanma vermektir.

Birilerine aydınlanma verdiğiniz zaman ne olduğu, çok açıkça görülmelidir ve O buna değer verir ve bunun içinde büyür, sonra siz korunursunuz. Siz tamamen korunursunuz.

Sizi kim korur? Adi Shakti diyebilirsiniz, tamam ama aynı zamanda bu dünyada çalışan yok edici bir güç vardır, negativitenin değil, Shiva`nın pozitif yok edici gücü. Eğer, O eğer Adi Shakti`nin işi iyi gidiyor derse, O mutludur ama O orada oturuyor ve her bir kişiyi seyrediyor, Sahaja Yogilerin her bir işini seyrediyor. Eğer bir şeylerin gerçekten çok yanlış olduğunu fark ederse, Ben Onu kontrol edemem. O yok eder. Ben bu noktaya kadar gidemem. O yok eder. Sadece yok etmez, binlercesini yok edebilir.

Her hangi bir yerde bir afet varsa, diyebiliriz ki, deprem gibi veya bir tür fırtına gibi, tüm bu şeyler Shri Mahadeva`nın çalışmasıdır. Ben size orada yardım edemem ama eğer siz gerçekten insanlara aydınlanma verirseniz, tüm bunlar önlenebilir. Tabi ki, bu bir heves, söylemeliyim, Adi Shakti`nin, Adi Shakti bu dünyayı yaratma işine başladı, sizleri yaratmaya, sizleri Sahaja Yogiler yapmaya başladı ama sizin sorumluluğunuz da çok önemlidir.

Sizler sorumlu olamazsınız, belki öyleydi, Ben hissettim ki Benim sorumluluğum ama bir fark var. Ben asla bu Benim sorumluluğumdu diye hissetmedim, asla Ben bunu yapmalıyım diye hissetmedim. “Ben bunu yaptım”. İş budur. Bu sizin sahip olmanız gereken türde bir kişilik. Siz bunu çok alçak gönüllü bir şekilde, çok güzel bir şekilde yapmalısınız ve nasıl korunduğunuzu, nasıl desteklendiğinizi ve her şeyin nasıl çalıştığını görünce şaşıracaksınız.

Aydınlanma verebileceğiniz insanları bulduğunuz zaman, sizler en büyük neşeye ulaşacaksınız. Onların hayatlarını değiştirebilirsiniz. Asla bu kadar neşe hissetmeyeceksiniz, belki de büyük bir piyangoyu kazansanız bile, büyük bir işi, büyük bir ismi veya büyük bir ödülü, hayır. Sahaja Yogiler yaratmanın neşesi sınır tanımaz, bu kadar neşe vericidir. Siz öyle bir kardeşlik birliği, öyle bir dayanışma, onların dedikleri gibi, öyle bir birlik, öyle bir sevgi neşesi, şefkat neşesi geliştirirsiniz ki. Bu, sıradan neşelerde olduğu gibi değildir, bu farklı seviyede bir neşedir.

Sizler Benden korkmamalısınız ama kendinizden korkun. Kendinize bir seyredin ve şimdiye dek ne yaptığınıza kendiniz için bakın. Şimdiye dek ne yaptığınız? Çünkü sizler aydınlandınız. Eğer aydınlanmış insanlar ışık veremezlerse, onlara sahip olmanın ne yararı var? Bu küçük küçük mumlara bakın. Ne kadar ışıkları varsa, onlar bunu veriyorlar. Bu ışığı vermek için kendilerini yakıyorlar.

Eğer bu ışığı veremezsek, aydınlanmanın ne yararı vardır? Aydınlanma sadece kendiniz için ışık demek değildir, normal olmayan, sıradan olmayan, filmlerde gördüğünüz gibi sevginin ve şefkatin Tanrısal olan ışığıdır. Bu çalışan Tanrısal bir sevgidir ve Sahaja Yogilerin para ile, insanları aldatmak ile uğraştıklarını duyduğum zaman, Beni bazen biraz zayıflatan şey budur. Demek istiyorum ki, onların yaptıkları her türde suç aktivitesini. Ben anlayamıyorum. Ben buna inanamam.

En yüksek olanı aldıktan sonra, neden bu kadar alçağa gitmek istiyorsunuz? Çünkü siz ne elde ettiğinizi henüz hissetmediniz. Ne elde ettiğinizi anlamadınız. Sizin kendinize saygınız yok. Hala siz aynı çizgide ve aynı seviyede iseniz, söylemek zorundayım ki, Bana adil davranmadınız veya kendinize adil davranmadınız .

Bizler bunu çalıştırmalıyız. Tek elle Ben bunu yaptım, çok sıkı çalıştım, söylemek zorundayım, bu anlamda korkunç insanlarla, çok insafsız, çok bencil, çok zalim insanlarla uğraşmak zorundaydım. Bu önemli değil. Ve Ben bu kadar güzel kuşlar keşfettim ama siz kendi parlaklığınızı korumak zorundasınız, bunu çalıştırmalısınız.

Ben Sahaja Yoganın büyük bir hızla ve atlamalar, sıçramalar yaparak yayıldığını öğrendiğim için çok mutluyum. Bu insanlar gerçekten mutluluk, huzur ve neşe krallığına giriyorlar.

İşte Benim hülyam bu ve umarım hepsi işe yarayacak.

Çok teşekkür ederim.

&nbsp;