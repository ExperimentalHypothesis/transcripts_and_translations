Shri Ekadesha Rudra Puja,  Faggeto Lario, Como (Italia), 16 Settembre 1984.

Oggi celebreremo un Puja molto particolare in onore di Ekadesha Rudra. Rudra è il potere distruttivo di Lord Shiva, lo Spirito.

Un potere molto forte è il potere del perdono. Dunque Egli ci perdona per tutto ciò che facciamo in modo sbagliato, per tutti gli errori. Egli malgrado tutto ci perdona. Ci perdona quando commettiamo atti contro la castità, quando commettiamo atti immorali, perdona la nostra superficialità, lussuria, la nostra ira, la nostra collera, le nostre false gelosie, la nostra invidia, la possessione ed i nostri attaccamenti, il nostro comportamento egoistico e l’aduzione alle cose sbagliate.

Però ad ogni azione, corrisponde anche una reazione e quindi quando Lui ci perdona se poi perseveriamo negli errori Egli può scatenare una grande collera.

Questo succede specialmente dopo la Realizzazione poiché se le persone che hanno ricevuto la Realizzazione persistono in determinati errori Egli diventa ancora più furioso.

Quindi esiste una compensazione: più il perdono diminuisce e più aumenta la collera. Ma malgrado questo Egli perdona e come risultato di questo perdono, noi sentiamo la gratitudine ed allora le Sue benedizioni cominciano a fluire attraverso di noi e ci da grandissime capacità di perdonare gli altri.

Egli ha il potere di calmare, di pacificare la nostra lussuria, la nostra degenerazione, la nostra collera. Come una piccola goccia di rugiada Egli scende su di noi per rinfrescarci e cominciamo a risplendere in questa fioritura delle Sue benedizioni.

Dunque Egli usa questa furia, questo potere distruttivo per eliminare tutto ciò che ci disturba e protegge le anime realizzate in ogni dettaglio ed in ogni modo.

Le forze negative cercano di attaccare un Sahaja Yogi, ma vengono neutralizzate da questo tremendo potere. Attraverso la Sua consapevolezza vibratoria noi veniamo guidati su questo cammino. Tutte queste benedizioni, questo modo in cui Egli cu protegge, vengono descritte bene nel Salmo XXIII.

Ma Egli non protegge le persone malvagie, le distrugge. Dunque quelli che entrano in Sahaja Yoga e persistono nella loro natura selvaggia verranno distrutti.

Coloro che verranno in Sahaja Yoga, non meditano e non crescono verranno distrutti o verranno respinti, espulsi da Sahaja Yoga.

Coloro che lavorano contro Dio e non sono buoni Sahaja yogi verranno eliminati. Dunque attraverso un potere Egli protegge, attraverso un altro potere distrugge.

Quando queste terribili forze distruttive diventano attive si dice che diventano Ekadesha Rudra. Questo potere distruttivo, questo Ekadesha Rudra, si manifesterà insieme con Shri Kalki e tutto ciò che è positivo sarà salvato e ciò che è negativo distrutto.

Quindi è molto importante per i Sahaja yogi accrescere, aumentare la loro crescita interiore e non ritenersi mai paghi, mai soddisfatti del loro benessere sociale, della propria vita famigliare, matrimoniale etc.

Noi possiamo vedere come Dio è stato benevolo con noi, quando si sia preso cura di noi e ci abbia aiutato, ma dobbiamo avere un occhio sempre attento su quello che stiamo facendo, sulla nostra crescita.

Come sapete Ekadesha significa 11 di cui 5 vengono dalla parte destra e 5 dalla parte sinistra. I 5 del lato destro si possono manifestare se avete o vi siete prostrati a falsi guru, se avete letto libri sbagliati, se siete stati in compagnia di persone sbagliate, se avete simpatizzato con persone che avevano il cammino sbagliato, addirittura se siete stati voi stessi gli agenti, i maestri di queste persone. Questi 5 problemi li possiamo risolvere se abbandoniamo completamente tutto ciò che abbiamo fatto finora.

Dunque come Mohammed aveva detto, dobbiamo battere questo satana con le scarpe, ma questo non dev’essere fatto meccanicamente ma dal cuore.

Abbiamo avuto dei Sahaja yogi che sono venuti a lamentarsi: mia madre segue quel tale guru, mia sorella anche, vengono coinvolti in tutto questo vortice diciamo famigliare.

Così, come altre persone, cadono a questo tipo di forze negative, per esempio, una ragazza: avevo avvertito questa ragazza che aveva un bambino e voleva battezzarlo di non farlo perché era realizzato, ma la ragazza l’ha battezzato ed il bambino ha poi avuto difficoltà. Ma in questo caso lei, ha desistito ed il bambino è stato salvato, ma supponiamo avesse avuto un secondo figlio e commesso lo stesso errore, in questo caso avrebbe conosciuto la collera Divina.

Uno dei problemi principali è che chiunque viene in Sahaja Yoga pensa di essere un Sahaja yogi. Dovete avere una forte sensibilità, un buon grado di intelligenza per capire cos’è Sahaja Yoga.

Le persone che sono negative, normalmente vengono attratte da persone che sono ancora più negative. Non capiscono che queste persone sono tremendamente negative, anzi ne vengono attratti. Queste persone vengono quasi schiavizzate dalle altre persone negative, e Lord Shiva non può intervenire.

Quindi non possiamo nutrire alcun tipo di connivenza, di simpatia con queste persone, anzi al contrario dobbiamo essere risoluti, decisi ed essere assolutamente distaccati. E questo distacco arrabbiato è l’unica circostanza in cui possiamo essere salvati. Ma ho visto persone che facilmente si arrabbiano con Sahaj yogi ritenuti buoni e non si arrabbiano mai con le proprie mogli, con i propri parenti che sono negativi.

Quindi quando questi 5 Rudra che sono nella parte destra e vengono dal lato sinistro, cominciano ad attivarsi, la persona comincia a sviluppare un forte ego. Questa persona comincia ad erigersi come capo, a dire quanto lui è bravo, a comandare gli altri o a fare qualunque cosa e questa persona, è assolutamente mediocre ed anzi è sull’orlo della perdita.

Tutte queste cose ci portano alla manifestazione di questo problema alla parte destra del nostro meda. Gli altri problemi invece, partono dall’idea di ritenere se stessi un grande guru, e cominciano a tenere conferenze, lunghe conferenze e dare sentenze su Sahaja Yoga come dei grandi maestri.

Abbiamo visto gente, dare grandi, lunghe conferenze su Sahaja Yoga e che non hanno mai fatto ascoltare un discorso di Shri Mataji. Ce ne sono altri che pensano che siano diventati tanto grandi da non avere bisogno più di footsoking, meditazione etc., altri ancora che dicono di essere dei grandi Sahaja yogi, delle grandi anime. Ma la cosa peggiore è quando noi citiamo le parole di Shri Mataji in un modo sbagliato, dicendo che Shri Mataji ha detto questo, anche quando non è vero. Poi ce ne sono altri, che fanno un uso sbagliato di Sahaja Yoga, lo sfruttano, queste persone diventano molto poco auspichevoli e quando questo succede, loro vengono messi fuori da Sahaja Yoga o se ne vanno con grazia.

Ma nessuno deve mai avvicinarsi a queste persone, ne tanto meno simpatizzare, perché questa forma di inauspichevolezza, farà del male a chiunque si avvicini, meglio dunque non averci niente a che fare.

Quando questi Ekadesha Rudra in una persona sono attivati, questa può facilmente, manifestare malattie incurabili come il cancro. Specialmente quando il Rudra centrale, il Virata è rovinato, in questo caso la persona in oggetto non potrà più uscire. Ma anche qualora ci fossero solo 5 di questi, combinati con cattivo Agnya o Mooladhara, anche in questo caso, possono sorgere malattie veramente serie.

Ecco perché, ho sempre raccomandato di stare attenti al vostro Agnya chakra.

Dunque, questa è una delle peggiori cose, che possono succedere, cioè quando esiste questa combinazione di Agnya destro ed alcune delle Rudras, può succedere qualsiasi incidente, disgrazia, essere addirittura ucciso qualcuno. Nei casi in cui qualcuno di questi Rudra, sia combinato con l’Agnya chakra, il poter protettivo di Dio, viene minimizzato.

Per mantenere l’Agnya chakra in ordine, è essenziale mantenere l’attenzione, gli occhi devono essere continuamente su Shri Mataji, evitando di muovere continuamente gli occhi a destra ed a sinistra, ed allora in quel momento vi accorgerete che la vostra attenzione sarà neutralizzata ed andrete in Consapevolezza senza pensieri.

La vostra attenzione sarà fissata in modo tale che voi non avrete nessun tipo di paura dentro di voi. Quando siete in Consapevolezza senza pensieri, siete inattaccabili.

Attraverso la meditazione dovete stabilizzare questa consapevolezza senza pensieri, questo è segno che state crescendo. Tutti dicono, Madre ho fatto questo, ho fatto quello, ma quanti hanno raggiunto almeno un minimo di questa consapevolezza senza pensieri? quanti hanno sentito questa brezza fresca uscire dalla testa? Poiché se continuiamo a fare le cose in modo meccanico non saremo aiutati, non aiuteremo né noi né gli altri.

Dopo la realizzazione, così come avete un gran futuro davanti a voi e grandi possibilità, nello stesso modo, avete questa possibilità di annientamento, di distruzione. Se noi siamo ad una certa altezza con gente che aiuta, non possiamo cadere, ma se andiamo contro coloro che aiutano, che sono positivi, è possibile cadere da un’altezza molto grande. Più alta può essere la nostra evoluzione nello Yoga e da più in alto possiamo cadere, con una forza quindi molto più grande.

Malgrado tutto il Divino vi da ogni tipo di aiuto, di supporto, ma se voi volete cadere da questa grande altezza, allora sarà peggio per voi.

Ekadesha Rudra, una volta che voi cominciate ad attaccare, dopo essere stati in Sahaja Yoga, in questo caso vi annienterà con una forza molto potente.

Se in una famiglia c’è anche una sola persona che è in Sahaja Yoga, tutta la famiglia può beneficiare di essere protetta, ma se ci sono dei membri contro Sahaja Yoga, tutti possono correre problemi. Dunque, come vi ho detto, questi Ekadesha Rudra nascono dal Void e possiamo dire anche che la parte distruttiva nasce dal Void.

Tutti questi poteri possono essere attribuiti ad un unico essere, che è Mahavishnu, Gesù Cristo, poiché Egli è il supporto di tutto l’Universo.

Poiché Egli è la personificazione dell’Omkara, la personificazione delle vibrazioni e quindi quando Egli si adira, l’intero Universo comincia a rompersi, a tremare. Dunque siccome Egli personifica anche il potere della Madre, che è irradiato, presente in ogni singola molecola, in ogni singolo atomo, quando Egli viene disturbato, può mettere in pericolo tutta la creazione.

E’ quindi molto importante il compiacere Cristo. Cristo disse: voi dovete essere puri come i bambini e questa è l’innocenza, ciò che più lo compiace.

Siccome nell’occidente le persone hanno sviluppato troppo il loro ego, cominciano a giocare un po’ troppo con le parole. Queste persone devono sapere che tutto ciò che fanno è ben conosciuto a Dio. Se non sono puri nel loro cuore è molto pericoloso quello che stanno facendo soprattutto se sono Sahaja yogi.

Queste persone non sono possedute, non sono condizionate, ma sono persone molto astute, che sanno cosa stanno facendo. Ma ci sono anche persone che possono essere possedute e si lasciano andare ad ogni tipo di cose come piangere etc… Poi ci sono altre che fanno male a se stesse, si lasciano andare a particolari restrizioni, Dio sarà compiaciuto e darà a noi i rimedi. Dunque se voi non potete provare la gioia in Sahaja Yoga e non potete gioire, ci deve essere qualcosa in voi. Se non siete contenti in Sahaja Yoga c’è qualcosa di sbagliato, se non potete gioire della compagnia dei Sahaja yogi, sicuramente c’è qualcosa che non va in voi. Se voi non potete amare ed apprezzare la grandezza di Dio, sicuramente c’è qualcosa di sbagliato in voi. Se siete preoccupati ancora di persone negative o della negatività, sicuramente c’è qualcosa di sbagliato in voi. Se simpatizzate con persone negative, sicuramente c’è qualcosa di sbagliato in voi.

Ma se voi vi adirate contro la negatività, contro coloro che sono negativi in Sahaja Yoga o che parlano contro Sahaja Yoga, allora avete raggiunto il punto. Quando questo arriva alla maturazione, diventate voi stessi il potere di Ekadesha Rudra. Questo è successo molte volte in cui hanno cercato di farmi del male o di insultarmi…Io mi sono preoccupata tanto per loro.

Dunque, noi dobbiamo diventare, in modo da essere Ekadesha. Nessuno può attaccare questa gente, ma questa persona è anche piena di compassione e di perdono, e come risultato Ekadesha agisce in modo molto più rapido. Più avete compassione e più Ekadesha cresce, si manifesta. Più diventate collettivi e più Ekadesha agisce.

Molte persone preferiscono retrocedere, stare tranquilli etc..ma non sanno quello che perdono. Dunque cercate invece di impegnarvi, di organizzare dei programmi, di lavorare per Sahaja Yoga, sarete benedetti mille volte di più, Ekadesha Rudra ha tutti i poteri della distruzione integrati, è il potere distruttivo di Shri Ganesha, il potere distruttivo della Trimurti, Brahma, Vishnu e Maesha, il potere distruttivo della Madre, il potere distruttivo di Bhairava, Hanumana, Kartikeya, il potere di Sadhashiva e dell’Adi Shakti, i poteri di tutte le incarnazioni sono Ekadesha e poi infine ma non ultimo, Hiranyagarbha che è il potere collettivo di Brahmadeva.

Quando questo potere comincia ad agire, si sprigiona energia atomica. Questa totalità di poteri distruttivi è Ekadesha Rudra, è estremamente potente, esplosiva ma non cieca. Ha molta discriminazione ed è anche molto delicata, non si preoccupa delle cose che vanno bene, ma attacca tutto ciò che è negativo e colpisce direttamente al momento giusto, nel posto giusto, senza toccare le cose buone che possono essere frapposte. Dunque quando la radiazione di questo potere, dovesse incontrare qualcosa di positivo, passa attraverso e raggiunge l’obbiettivo negativo. Rinfresca alcuni che sono positivi e brucia gli altri che sono negativi. E’ così che questo potere agisce, con questa cura e delicatezza, ed è anche molto deciso e molto doloroso. Dal taglio deciso della testa a tutte le varie torture, le più lente, le più sofisticate, è tutto l’espressione di Ekadesha Rudra. Prendiamo l’esempio del cancro, il naso viene rimosso, i vari organi anche, attraverso dolorose sofferenze ed i lebbrosi che non hanno più sensibilità cosicché i topi possono anche mangiare le loro sita e non se ne accorgeranno. E’ così che i poteri di Ekadesha colpiscono le persone, ma questa furia del Padre può diventare molto gentile e molto dolce quando è rivolta verso Suo figlio.

La storia comincia quando la Madre Primordiale voleva distruggere con i Suoi poteri di Ekadesha Rudra l’Universo intero ed il Padre stesso si era sentito colpito. Il Padre ha visto che la Madre si era arrabbiata un po’ troppo, e per calmarla, ha preso Suo figlio che potrebbe rappresentare i Sahaja yogi od il Cristo o qualunque di questi bambini realizzati e l’ha messo ai Suoi Piedi per propiziarla. Nel momento in cui Lei ha visto il Figlio ai Suoi Piedi, ha cominciato a calmarsi, ma questo è successo una sola volta.

Ma dopo questi Ekadesha Rudra, la distruzione avviene attraverso il potere di Sadashiva, e questo, quando la distruzione finale avrà luogo.

Dunque abbiamo visto come questi Ekadesha Rudra agiscono e come i Sahaja yogi devono diventare loro stessi Ekadesha. Per sviluppare questo tipo di potere, dobbiamo sviluppare dentro di noi un grande distacco, il distacco dal negativo. Perché questa negatività potrebbe venirci dagli amici più vicini, dai parenti, dalla famiglia. Può anche arrivare dal senso della patria, dalla politica, dall’economia etc….Qualunque di queste cose, possono attaccare il nostro potere di Ekadesha Rudra. Dunque non è sufficiente dire: io sono arreso a Sahaja Yoga, io so quello che è etc…ma dobbiamo sapere in modo consapevole ciò che è Sahaja Yoga, ed allora noi capiamo in modo intelligente che cosa è Sahaja Yoga, poiché molto spesso in occidente le persone sono super intelligenti, ma finchè la luce non penetra nella loro intelligenza, nel loro cervello, non possono sviluppare questo distacco. Questo non significa, parlare troppo di Sahaja Yoga, ma dobbiamo capire mentalmente cos’è.

Oggi è stato deciso di fare questo Puja ad Ekadesha Rudra anche per andare contro queste sette, queste identificazioni cosiddette religiose, queste false religioni. Contro ogni tipo di religione che non dà la Realizzazione del Sé, che non ci permette di raggiungere Dio e che è dunque falsa. Ognuna di queste cose, che abitualmente sa parlare di Dio ma non ci connette con Dio, è una cosa falsa. Tutte queste religioni che ci illudono di darci una certa stabilità, bilanciamento, però subito ci chiedono dei soldi, non ci danno proprio niente, ma sono attività contro Dio. Qualunque religione che costringe ad inchinarsi, a prostrarsi davanti a chi non è un’Incarnazione, è una falsa religione.

L’unica vera religione è quella che ci darà l’equilibrio e ci parlerà di ascesa, ma mai ci parlerà di soldi o ci farà venerare qualcuno,

Dunque dobbiamo imparare a discriminare le cose negative dalle positive, le false da quelle reali. Quando noi sviluppiamo questo senso di discriminazione fra cose negative e cose positive attraverso la nostra consapevolezza, allora noi siamo nel giusto, allora noi diventiamo il potere di Ekadesha , quando stabilizziamo la nostra maturità.

Benedico tutti augurandovi di diventare questo potere di Ekadesha e di sviluppare la sincerità, perché senza sincerità non è possibile raggiungere questo stato.

